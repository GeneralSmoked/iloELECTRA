Iggemna ti nasuratannan a certificate of candidacy a para iti kinakapitan ti barangayda nga Aspirante
Natalna koman ti riknana ta maudin nga aldaw ti panagipila iti kandidatura idi malem kalman ken nakapagdisisionen a saan a kumandidato ket iyurayna laengen ti panagretirona a kas kaminero dua pay a tawen manipud ita ngem nasukit manen ti susukitanna a tumaray idi iyanunsio ti COMELEC idi sardam kalman nga extended itoy nga agmalem ti panangipila
Nakapamitlon a nanglikus iti lamisaanda idi pagtimkan ni Nana Leona ti inana nga agtawenen iti otsenta
Apayen ania ti kuaemon sika Antokoy
Kaslaka met la di makaanaken a pusa dita
Imbikag ti inana a nakakigtotan ni Antokoy
Ania ken ni inangen aya mangigkigtotkayo ketdin
Dandani pay naibbatakon toy baso ti kapek
Hoy sika Antokoy no dayta manen panangipilam iti kandidaturam ti pampanunotem lipatemon loko
Laglagipem nga isu ti LM ditoy ilitayo a Cabungawan inyarikakkak ti baket
Ania man nga LM a sawsawemon aya Inang
Apay ketdin a diak abaken
Laglagipem inang a sikat ni Antokoy insungbat ti agasaspirar nga agkapitan
Apay saanmo nga ammo nga isu ti kaasitgan nga alipores ni Apo Mayor
Pasubliem man ta simbeng ti panunotmo barok dandanikan umabot a senior citizen dika pay la agnakem kinuna manen ni Baket Leona
Ania ket ni inangen aya awan la ti panagtalekmon ya kadaytoy Unico Hijoyo
Ay makaammoka ngem saankanto nga agrungaab no awan pay kagudua iti mabotosmo iti botos ni Kapitan
Anusamto metten toy kakaisuna a botosko a ta kapilitan nga ibotoskan loko
Kinuna manen ti baket ket pinanawannan ni Antokoy usarna ti sarukodna nga inwaras idi ti agdama a kapitan
Nagtanabutob idi makaadayo bassit ket kunana Dika pay nakaasawa loko makapagkapitanka ketdin
Agalas singkon iti malem idi makaruar ni Antokoy iti opisina ti COMELEC
Intarusnan a sinakayan ti karagkarag naungor nga agipugso iti napuskol nga asuk a motorsiklona ket nagtarusen iti pagpaprintaan iti tarpaulin tapno ipaaramidnan ti posterna a planona nga isabit iti aladda
Amanonto a malpasda inton lawasna a rugi ti kampania
Nagtarusen daytoy iti siledna tapno ti met bitlana inton agsasangoda a kandidato ti rinugianna nga isurat
Awan dadanaganna no panagbitla ti pagpapatangan ta laklakaenna la nga iyablat aglalo no medyo napaayusanen iti arak ti karabukobna
Nagmalem a binalabalana ti platapormana
Napanunotna a kasapulan a naidumduma
Daytay umuna pay laeng a basa agrehistron iti utek dagiti botante
Umuna nga aldaw ti kampania
Sinapa ni Antokoy ti nagriing tapno ibitinna ti tarpaulin a nakailanadan ti naganna ket ti taglinena tapno malaglagipto dagiti tao inton aldaw ti botos
Idi naisabitna sinirigna ket naglawa ti isemna a nangbasa
Idi napnek simreken ni Antokoy iti inaladanda ket nagsaganan nga agturong iti plasa ti barangay
Apagpagisu a nalpasen nga agsarita ti maikaduapulo ket lima ken maudi a para kagawad idi makadanon iti plasa
Nagyan pay laeng iti baba ti entablado tapno denggenna ti bitla ti agdama a kapitan
Makaisisem daytoy a nangbasa iti tagline ti kabalubalna a Bente Kuatro Oras a Madadaan nga Agserbi
Kasla la di ammo ti tao met no kasano ti karigat nga asitgan daytoy a tao
Uraymo la ungtan ta babaunem Kap no dina mailimed nga addaka iti siledmo no kasdiay a dimo kursunada ti sumango intanabutobna
Dina la ket ngarud naawawatan ti kaaduan a sinasao ti kapitan ket sa la simmangpet ti nagballog a panunotna idi agpapalakpak dagiti tattao iti panagtunged ti bitla
Winagwagna ti ulona ket inurayna a maiyawag ti naganna
Ita kakabsat intayo met denggen ti panagsarita ti sumango a para kapitan ayabantayo ditoy entablado ni Jose Antokoy Madriaga Jr
Nagininayad a nagpasango ni Antokoy
Inngatona dagiti dua imana ket inwagisna kadagiti naitallaong
Pinatitna ti ungto ti mikropono sana pinuyotan tapno penkenna no silulukat met laeng daytoy
Naimbag nga orasyo appo a kabaranggayak ditoy Aspirante
wenno Antokoy nga umay mangipresentar ti bagina kadakayo
inkanayonna a pinarimriman ti kabalubalna a makialalamano kadagiti babbaket iti maysa a paset ti plasa
Daytoy ket ti kanayon a panagawan ti kuriente aglalo no iti tiempo ti kalgaw
Appo a kabaranggayan no pagasatendak nga agtakem kas kapitan ilungalongko ti pannakapaadda ti Committee on Energy
Isapulantayo iti pundo ket ti pagkuranganna iyarungaingtayonto iti goberadortayo tapno tulongannatayo a mangpaadda iti kasapulantayo
Tumulongakto a mangdisenio iti makina nga usarentayo no tiempo ti wnout
Kasta met a makicoordinatetayo iti Committee on Peace and Order ta amin nga agbasol kas kadagiti natokhang agriaw a mabartek agaapa nga agkakabsat kada agaassawa dagitay manning nasukalan a nagibleng iti sand dunes ken dadduma pay ket mailista ti naganda
Mapaayabanda no agawan kuriente ta aggigiddanda a mangpedal kadagiti bisikleta a naikonnektar iti makina a mangparnuay iti kuriente
Isu nga ibutosyo toy nanumo a kabsatyo Jose Antokoy Madriaga Jr
Dagus nga inukradna ti bassit a version ti tarpaulinna ket naibaskag ti platapormana
Napigsa a sipsipat ti insungbat dagiti naitallaong kalpasan a nabasada ti linaon ti tarpaulin ni Antokoy
Kasta unay met ti wagisna a kunam la no sunggo a napagustuan
Ngem uray la nagmaga ti karabukobna idi agpukkaw ni Ariong a lider dagiti mangnginum
Mangipatakderkan iti stainless Apo Antokoy
Masapul pay a nga adda sidecarna impasaruno dagiti pasurotna a paragpagan
Kinaut ni Antokoy ti bulsana ngem tay la rutrot a bente pesos ti kargana
Ania ngarud inyalaludoynan ti nagna agingga a nakaadayon iti plasa
Kapilitan nga iruar tay sangkabassit nga urnongna iti Rural Bank of Cabungawan tapno isu ti usarenna a pagpainum inton rugianna ti magmagna a mapan mamalaybalay
Nalpasen ti bilangan ti botos ket uray pay pagbalinem a taymis tri ti nabotosna saanto latta nga umabot iti kabalubalna nga agdama a kapitan
Inyaludaidnan iti nagawid
Naimbag ta di naglusulos iti trabahona no di ket agistambay koman
Namnamaenna metten ti kantiaw ni Baket Leona kenkuana apaman a sumangpet daytoy a napan nakitsismis kadagiti padana a babbaket
Ita a maamirisnan nga awan mamaay ti kinalaingna iti padana a tao
Dakkel a kuarta ti masapul tapno mangabak iti eleksion
Gapu daytoy dinan nagawidan ti nangitangad iti bote ti sammigel a teddana a nagiwaras idi madama iti kampania
Idi simmippiten ti espiritu ti arak inruginan ti agbeddabeddal a panagdaniwna bayat a nakadata nakakayang ken nagunnat dagiti takiagna iti papag iti sirok ti mangga nga ayanna
Ngumanakngak ti asona a managan iti Chi a nalabit nga agrungrungiit met iti beddal a panangibalikas ni Antokoy kadagiti binatog ti daniwna
Gapu ta inawatmo ta papel a pagpagilap Dimon namnamaen a ti masakbayam nasilap Dagita imam dagus a nagpalakpak Idi maipaarikap ta bimmalitok a pirak Dikanto koma ngarud agrekreklamo No agtinnagkanto a lalolamo Anusamto ta naisupot nga inda ipadigo Kasukat ta nadidigra a biagmo Ala nanamem ta espiritu ti marka demonio Nga ipatakder ni Apo kandidato Ngem amluyemto manen ta subsobmo No didakan amammo dagita impatugawmo Mausawanka koma metten Lakay Pedro Dimon iyuray nga agtinnag a kanser sakit ti barrio Ti diperensia adda dita utekmo Ta sinikbabmo ti appan dagiti manglimlimo
Ket gapu ta agtayyeken ti panagkitana ininut nga inkidemnan dagiti bullad a matana
Kalpasan ti sumagmamano a kanito dagitin napipigsa nga urok ni Antokoy ti mangngeg dagiti lumabas iti naguldaganna a sirok ti manga
Pinanawan metten ti asona a ni Chi ta dinan kabaelan ti naingel a sangaw ti nabartek
Aldaw ti Sabado
Ditoy ti kaayatanna a pagpiappianna no kastoy a dagaangen iti uneg ti balay
Mas kan ngamin a mapreskuan ti bagina no iti sirok dagiti mulana a kaykayo ti pagpalpaanna
Sa ket maysa isu pay ti makonsumo a koriente no ilukatna ti aircon wenno bentilador aglalo ita ta nangina ti bayadan iti tunggal kilowatt a konsumo ti koriente
Makaisisem ti lakay a nangtangad iti dadakkel ken nabubunas a bunga dagiti pinuon ti mangga
Ket nalagipna ti adu a rigatna tapno la mapagbalinna a kakaykayuan ti dati a nakatiwangwang a daga a kas kapudot ti disierto no kalgaw ken makamermer no kasaur ti angin
Ngem ita malaksid iti presko nga angin ken makapasalibukag rikna a panagkanta dagiti billit iti tunggal kayo pagap apitanen dagitoy
Naipaneknekna pay iti lubong a no adda anus mapasayaatmo ti aglawlaw
Kas subad met ti nakaparsuaan nakatulong iti dakkel dagiti nalako a bunga dagiti mangga iti panagturpos ti kakaisuna nga anakda a ni Constante nga ita ket maysan nga agiwarwarnak
Malaksid iti dayta malapdan pay ti pannakadadael ti lubong
Bayat ti panagurayda iti pannakaburas dagitoy isamsamirada met ken ni Baket Lourdes a kaingungotna ti agtaraken iti palukmegen a baboy
Ngem kasla man la agmamayoda nga agabbaket no awan ti kiditkuditenda iti inaldaw
Ket isungbatna no kua iti manugangda Bayan dakami kad latta ken inayo ta isu la a liwliwami iti inaldaw
Kaykayatyo ngad aya a numero ti taraknenmi a puspustaan iti hueteng
Pamrayan met no kuan ni Margarita ti umisem ta talaga a dina mapagbaliw ti kayat dagiti katuganganna
Agyamyaman met ni Lakay Jesus ta dimmakkel a nadayaw da Dirk ken Kurt nga appokoda
Nupay dina maawawatan ti panagkawkawes dagitoy narespetoda kadagiti ininauna ngem isuda
No rummuar wenno sumangpet dagitoy dida malipatan ti bumisito ken agmano kadakuada ken lolada
Mayanusda pay ti makipagsanto rosario no kasdiay nga ayaban ida ni Baket Lourdes
Asino aya ti mangipagarup a natudio dagitoy
Kalbo nga adda aritosna ni Dirk a no palausen ti manarita sangaagpa ti kalawa ti pantalon ken badona
Kasla pay kanayon nga agsalsala no magna aglalo no makangngeg iti tokar a Rap
Pangaliddogen met ti buok ni Kurt ken pamuskolen ti disdisenyuanna a bigotena
Ngem maisupadi kenni manongna a Dirk nakikipet met ti kaayatanna a pagbado
Maipakita la ket ngarud ti nabiskeg a taktakiagna
Adda a talaga iti nagannak a mangtubay kadagiti annakda
Saan a dakes a sumurotda iti uso tapno dida met makuna nga outcast ngem masapul met a maipasagepsep iti naganus pay a panunotda ti kinapateg ti namunganayan a kultura
naisip ni Lakay Jesus
Nasinga ti panagamampayag ti panunot ti Lakay idi mangngegna ti pamigsaen a tokar ti radio iti uneg ti balay
Ammo ni Lakay Jesus a ni Dirk ti agpatpatokar
Baro a klase ti literatura daytoy Rap a paborito ti apona
Nupay kasla awan tonona nagmayat man ti panagdengngegna iti mensahe ti kanta
Pudno amin dagiti imbutaktak ti nangputar iti daytoy
Kaaduan ngaminen nga agtuturay ti buklis
Iyununadan ti bagbagida ket maisaksakripisyon ti panagduras a nabayag koman a nagteng ti Pilipinas
Segun iti nabasbasana a pagwarnakan maikadua gayam ti pagilian a karangayan iti sibubukel nga Asya idi kalpasan ti maikadua a gubat sangalubongan sumaruno iti Japon
Kanayonna a salsaludsosen iti bagina Apay nga ita ket maysan ti Pilipinas kadagiti kapanglawan a pagilian ti Asia
Kaaduan a saludsodna ti sungsungbatanna met laeng Gapu ta nakurang ti panagayattayo iti pagilian
Mainaig daytoy iti pananglaban iti kinapanglaw ken gapu no apay nga adda panagkunniber
Tumuknot ulep katatayag dagiti palasyo ken minilyon ti pateg ti resthousesda
Sumilsilap limited edition a luxury carsda
Amin dagitoy a sagsagrapenda ket naggapu iti kaban ti gobierno nga agserbi koma kadagiti umili
Ngem kakabsat amma ken innak ida adda met nagkurangantayo no maminsan
Ta idi eleksion ikurittayo met naganda
Gapu iti ninoy a nairagpin idi makidinnakulapda ay ket insurattay metten naganda iti balota
Ditay man la inamiris a no isudat agturay mamitlonto a daras ti panangatda babaen ti panangkallongda iti kaban ti pagilian kanayonto nga agbusbussog ti bolsada
Ditay met a mapabasol ni Apo gobernador wenno mayor no apay a kastoy ti aramidda
Gapu met la iti aramidtay nga umili
Inaldaw iti opisinada adut mapan agpakaasi pagpadoktor iti anak a masakit ken dumawat iti panggrocery ta dipay nangan ti pamiliana
Ngem iti balayda ania ti araramidenda
Pekpekkelanna tay baudna idinto a nakaammal iti sigarilyo ken panay ti tanguapna iti nasanger
Ni met baketna tsismis ken tongit lat araramidenna
Iti rabii manso latta ti panagtiliwda iti layap uray maadiadin ti annakda
Dida met ngarud agusar iti proteksion ta sangkakunada didakan metten no kua marikna
Sulisog met dagiti dadduma a kapitalista
Dayta metten ti makaigapu no apay a substandard dagiti proyekto a ta ania ngarud ket naibolsan tay tallopulo a porsiento a komisyon
Di met a mailaksid dita ti media ta adu met kadakuada ti nakullaapan ti panunotna
Kuarta met ti umuna iti panunotda imbes a ti panangipatungpalda iti sinapataan a pagrebbenganda
No apay a nakunak ti kastoy gapu met la iti obserbasyontayo
Pagbalinenda metten a panguartaan ti panaginterbiuda
Pangalaan ngay ni politiko ti itedna lalo ket pati drayber no dadduma maisurotda
Obra met ti dadduma a mannurat nga isakada tay nasuratna
Ti makadakes nakaro ti dadduma uray gapuanan ti sabali idatagna kasukat tay mayawat kenkuana
Appo a kabaranggayan dagita ti makagapu no apay a di rumangay ti pagilian
Ngarud usarentayo koma ti konsensiatayo iti panangibutostayo kadagiti agturay kadatayo
Laglagipentayo a datayo a botante ti kabilegan iti aldaw ti eleksion
Ngarud ditay sayangen ti butostayo
Ipatugawtayo iti turay dagiti adda panagbutengna iti Dios ken ammona ti agserbi kadagiti tao
Imbes nga iyuraytayo ti dull out ken relief goods sursuruentayo nga unnaten dagiti ururattayo
Nabaknang ti nakaparsuaan ket no ammotayo nga usaren dagitoy iti umno a wagas sigurado ditayo maawanan iti inaldaw a pagkasapulan
Adda dagiti iwarwaragawag ti provincial government a bukbukel a mabalintayo nga imula malaksid iti pagay ken tabako
Garantian met ti gobierno nga adda madadaan a kompania nga aggatang kadagiti apittayo isu a gundawayantayo koma dagitoy
Mulaantayo dagiti nagkalaeganen a dagdaga tapno adda kanayunan a pamataudan
Padasentayo man ketdi ti makipaset iti agtinawen a fieldday nga isaysayangkay ni gobernador
Iti nasao nga okasion nga ipakita dagiti lideres ti probinsia ti banag dagiti demo farms a nangipadasanda kadagiti inyendorsoda a mulmula
Sipapannakkel ni apo gobernador a nangipadamag ken ni Agriculture Secretary Arthur Yap a nakaapitda iti dua a tonelada a bukel iti maysa ektaria a talon ket nalakoda kan iti uppat a pulo a pesos ti tunggal kilo
No kan ti magastos ti pagsasaritaan kas met la iti agmula iti mais
Napintas daytoy a damag
No ngamin agpapada ti mulatayo nalaka met ti panaggatang dagiti komersiante
Malaksid iti dayta malapdan pay ti pannakamula dagiti salty a lugar a pakapatanuran iti nababa ti klasena a binulong
Mailaok iti feeds a kanen ti tatadien a manok ken nananam pay a kutiman kas iti bukel ti pakwan ken karabasa
Saan la a dayta no agbalin a sunflower center ti probinsiatayo presto umay dagiti kapitalista
Daytoy ti pannakapaadda iti produkto ti tunggal ili a makuna a pakaamammuan kadagitoy
Iti kasta saan nga agkikinnumpetensia dagiti mannalon ken dadduma pay a negosiante
Maipasigurado met no kuan ti napintas a presio
Inayon pay ditan ti limapulo a porsiento ti lugar a makunkuna nga apon dagiti rebelde
Ngem ita nupay adda kan pay laeng dagiti gundaway a rarauten dagitoy ti sumagmamano nga ili iti masakupanna saandan a maala pay ti suporta ken simpatia ti umili
Gapu ta impamaysada ti pannakapapigsa ti panangparangay kadagiti away
Mamatida ngamin a saan a kabusor dagiti rebelde no di ket senialesda iti saan a pannakakuntento iti gobierno
Ti kasayaatan ditay ikkan iti gapu nga agrebelde dagitoy
Saan a kas iti dadduma a produkto saan a mabangles daytoy
No dimo kayat ti presyo iti a bulan mabalinmo nga ilako iti sumaruno a bulan
Ti napintas a damag kaayatan ti rubber tree ti tropical a lugar kas iti probinsiatayo
Mabalintayo ngarud a mulaan dagiti idle lands iti kasta addanto apiten iti masangguanan
Napintas pay nga antierosion agent daytoy
Kadakayo met nga adda tarakenna a kalding mabalinyo met ti mangbuangay iti organisasyon tapno makaalakayo iti toro
Wen adda dagiti kalding nga imported a madadaan nga ipaay ti probinsia kadagiti indibidwal wenno organisasyon nga addaan iti tallopulo agpangato a kabayan a kalding
Ammo ngamin dagiti opisialestayo a paggugusto ni Ilokano ti karne ti kalding ket no agpaadutayo siguradon ti pakailakuan dagitoy
Cross breeding a makunkuna daytoy tapno iti kasta dumadakkel dagiti tarakentayo ken sumayaat pay ti kalidadda
Umadu ti maitedda a gatas a kas kasustansia ti gatas nga aggapu iti baka
Kadagiti mangngalap liklikantay koman ti agusar iti dinamita ken dadduma pay a klase ti illegal a pagkalap
Napintas man ti inaramid ti Brgy
Cadaratan ili iti ti Cabuanggaw
Nagmulada iti mangrove wenno bakawan iti kabaybayandaIta kaayayon dagiti lames ti agapon kadagitoy
Inidianda metten ti illegal a panagkalap ket tartaripatuenda ti fish sanctuaryda
Tapno manayonan pay ti pagkakitaanda agtartaraken met itan iti root baybay a maawawagan eucoma wenno kanotkanot dagiti bumaranggay
Sabali pay ti panagtarakenda iti sea urchin wenno maritangtang
Nangina daytoy ket napintas a pagsapulan
Sapsapulen dagiti lumakay ti birtudna
Tumultulong ti BFAR tapno iti kasta mapataud ti pagtrabahuan a kurang iti pagilian
Masapul laeng ti anus ta saan a mabalin a datayo amin ket agopisina
Masapul nga adda manggamulo iti daga ken kabaybayan ta dagiti agtatalon len agkalkalap ti pudno a bannuar
No awanda awan metten ti makan dagiti adda iti siudad
Ditay koma ibain daytoy a panggedan
Papintasentayo ti kalidad dagiti produktotayo ken isurotayo dagiti annak ken appokotayo itoy namunganayan nga industria tapno di agngudo dagitoy
Maysa ditan nga ehemplo ti abel iloko
Manmanon kadagiti annak ken appoko dagidi agababel ti mayat a mangituloy iti industria
Ita makumikom pay gobernadortayo a mangpasantak iti daytoy
Dumawdawat iti tulong dagiti kadaraan iti Amerika ken isla ti Hawaii tapno maiyamammo iti sangalubongan ti abel iloko
Adda dagiti isaysayangkat iti probinsiatayo a product development clinic a pakaayayaban dagiti international product developers tapno umay mangisuro kadatayo
Ngarud ditay palusposan dagitoy a gundaway ket umatendartayo kadagitoy a seminars ken ipakattayo dagiti masursurotayo
Ditayo met a liplipatan ti dumawat iti tulong ti nailangitan nga Ama tapno tarabayennatayo iti inaldawaldaw ket mapksiattayo iti kabiitan a panawen ti pudpudno a kabusor ti gimongti kinapanglaw
Awisentay ngarud ti amin a sektor nga agmaymaysa para iti panagduras
Rugiantayo ti panagbalbaliw iti bagbagitayo
Kabaelantayo daytoy
Nagsayaat ketdi koman no arakupen ti umili dagiti napipintas a programa ti gobierno tapno rumangay metten ti pagilian
naingilangil ni lakay Jesus
Maobobserbar ngamin ti lakay a marmaratamnay ti kaadduan kadagiti umili
Kasano ngamin ket panay met gulon ti mabuybuya iti telebision ken mangngeg iti radyo
Awanen ti mamati iti sao ti dadduma nga agtuturay
No apay ket ngamin a di makaururay ni Pinoy napasennaay manen ti lakay
Imbes a dagiti linteg para iti progreso ti tamingen dagiti mammanday linteg maringgoranda ketdi nga agpipinniltak iti rugitda a mangkalkal iti buyok ti padada met la nga addaan iti nabangsit a palimed
Innala ni Lakay Jesus ti kuaderno a naisigpit ii ngatuen ti dagidagi
Dinan nagawidan ti bagina a nangidaniw iti putarna a planona nga ipatulod iti Tawid Magasin
Indengam koma saningi ti umili
Iwaksim gartem ni panagimbubukod
Pagilian sika komat mangukod
Mangiturong iti lawag ni rangay
Allukoyem amin a sangay
Agtiponkay iti puersa
Mangpasangbay nakaisem nga agsapa
Adda pay la namnama
Iti init nalawag a raya
Nagpintasen naggiddan ti natibong a palakpak dagiti dua nga appokona
Bayat gayam ti panangiyebbetna iti berso a putarna dina napuotan ti iyaasideg dagitoy
kayo gayam yoh
kinuna ni Dirk nga agwagwagis
Ania nga Dong Abay ti Yano kunam a
Lo youre the man insalpika met ni Kurt
Kopiaek man
Uray siak iyaramidak iti rock music
Gurayka rap metal ti aramidenta siak ti agrap sika ti agtokar ta kantaenta diay eskuela inyatipa ni Dirk
Teng teng teng immuestra ni Kurt ti panaggitarana
Idinto a rinugian met ni Dirk ti nangiyayug iti daytoy
Sigurado agbilibda diay skul
Nagkatawa ti Lakay iti nakitana a langa dagiti appona
Uray no sabalian dagiti appona ti wagas a panangiwaragawag iti mensahe ti daniw ammona nga aramidenda daytoy tapno mas lalo a maawatan dagiti kapatadada
Siakto ti umuna a pangipangngeganyo a impakamakam ni Lakay Jesus kadagiti appokona a saanen nga agpakabatubat a maikkanda iti moderno sumarampiting a tono ti daniwarubayan a putarna
Inirutam Leon Aragan ti dalikepkepmo iti laksid a panuskolen ti suotmo a diaket
Iti panagbayagmo iti uneg ti de aircon a bus lalo met a kumutukot ti lamek iti amin a paset ti bagim
Wen addaka ita iti dalan nga agturong sadiay Manila tapno sabtem ni Nala nga asawam
Innem la a bulan ti napalabas sipud idi itulodmo daytoy a nagsubli sadiay Singapore a pagpapaayanna kas katulongan ti maysa a pamilia ngem adtoy nga agsubli manen
Dua a tawen ti ekstension ti kontratana ngem iti umuna a gundaway saanna a naturpos ti kontratana
Baron ni Phillip Rey nga agsursuro pay la a magna idi mabati kenka
Timmanawka iti tawa ket naisalat ti panagkitam iti grupo dagiti lallaki nga agiinum iti sirok ti poste ti koriente
Nalabesen a tengnga ti rabii ket madlaw nga nassayyengen dagitoy iti kaadu siguro ti nainumda
Nabati daytoy a buya iti panunotmo ket nangrugi nga agampayag ti isipmo kadagiti pasamak iti biagmo bayat ti kaawan ni baketmo iti dennayo nga agama
Nagsublika iti daydi panawen a panagpakadana kenka tapno agtrabaho iti ballasiwtaaw
Tallonton ti tawen ni PR sika Leon
Ania ti planom
inkalbit ni Nala kenka bayat ti panagkaatagyo iti maysa a rabii
Ket padakkelen a alengaleng laeng ti sungbatmo
Agpadata nga awan pagsapulanna lakay
Awan met ganganabem iti kinapotograpom kinuna manen ti asawam
Ania nga awan inyingarmo
Kasla napitik ti lapayagmo iti kinuna ti asawam
Saan kadi a dagiti premiok ti paggapgapuan ti ipakpakanko kadakayo
Makitam dagiti tropeo a nakaplastar dita salas
Saan kadi a pammaneknek dagita a ballaigi ti napilik a tayak
Ala wen ngem agingga iti kaano a kastatayo Leon
Maminano kadi iti makatawen dagita a pasalip
Mano kadi ti premiom tunggal mangabakka
Makaanay kadin dayta kenka
medio ngimmato metten ti timek ni Nala
Ket ania ti kayatmo asawen
Isardengkon ti kinapotograpok
imperkakmo ket giddato ti ibabangonmo
Ammok a saanmo a masardengan dayta Leon isu a siakon ti agaramid iti pamuspusan
Nakasaritakon ni Insan Emmang a naggagu sadiay Singapore
Tulungannak a mangiproseso kadagiti papeles a kasapulak
Bareng makapaggiddankaminton iti panagsublina impalgak ti asawam
Dayta ti rugi ti panagsublisubli ni Nala sadiay Singapore
Nagtalinaedka met iti kinapotograpom ngem iti kaawanna iti dennam nakariknaka iti pannakaila
Ararapaapem ti kadda koma ni Nala a kaiddam iti rabii
Ket idi saanmon a madaeran pay rinugiam ti agsapul iti ragsak nga ipaay ti sabali
Imbes nga urnongem dagiti ipawpawitna kenka napan amin kadagiti bisiom
Adadda pay ketdin nga iti balay ti katugangam ti pagnaedan ni Phillip Rey gapu ta inaldaw met ti iruruarmo
Pinadasdaka a bagbagaan dagiti nakaikamangam ngem nagbalinkan a tuleng
Mayarigkan iti maysa a malalaki a Leon a ti babai ti para sapul iti kanen ti pamilia idinto nga agmalmalem a nakauyad ti lalaki a ti la kasla gurruod a timekna ti pangkigkigtotna kadagiti agpanggep nga umasideg iti teritoriona
Idi agangay napanunotmo ti mangipatakder iti bassit a computer cafe iti abay ti balayyo
Siempre dimmawatka iti kuarta iti asawam a sidadaras met a nangipawit gapu iti pammatina a napintas ti pagbanagan daytoy
Agmalmalem a nakaonlineka ket ti la aglike agcomment ken agiposte ti inububbram
Dita a naamammom ti maysa a balasang a taga kabangibang a probinsia
Ket gapu ngarud ta awan ni Nala inaremmo
Insagsagutam iti adu a ladawan a maalam kadagiti nadumaduma a lugar a nakaisarongam
Ngem saanmo a naparukma gapu ta addan kaayanayatna a kapatadana
Ngem saanka a simmardeng
Inkarim payen ti panangisinam ken baketmo iti kanito nga ayatennaka
Ket kinopiam dagiti links samo imposte iti wall ti balasang a nangpaay kenka
Idi naamuam a homophobic ti karibalmo a kagurana dagiti binabai inusarmo manen daytoy a pangdadael babaen iti panagipostem kadagiti gagayyemna ken kakabagian a nangibagbagaam a binabai daytoy
Ngem kaskasdi a bastedka
Wen napukawmon ti simbeng ti panunotmo kadagita a kanito
Saanmo payen a masango a damagen ti sasaaden ti asawam
Gapu siguro iti pannakakumikommo kadagiti aramidmo dimon napupuotan a dandani payen saankayo nga agsarsarita ken ni Nala
Umanayen ti pannakaawatmo iti ipawpawitna a dimo payen damagen no apay a nasursurok ngem iti sueldo ti katulongan ti maawawatmo
Adadda manen a dika naibalay
Rinabii a hapihapi
Ania ngarud tunggal opisial a papananyo adda met iyawatna a naisobre kadakayo
Kinnanmo laeng dagiti saom ta iti blogmo ipekpeksam ti guram kadagiti agiwarwarnak a ti mangpappapintas iti imahe ti politiko ti ubrada ngem nagayad met ti isemmo a mangawat iti ipasukibda kenka no kasta nga aglakadkayo
Nagbalinka a managimbubukod
Ti laengen bagim ti pampanunotem imbes a ti pagsayaatan koma ti pamiliam ti impangpangrunam
Saanmo a napanunot a pagawiden koma laengen ti asawam
Awan a pulos nangngegmo a reklamo ti asawam
Sannaka a pulos a kinompronta nupay iti tunggal panagawidna arigna awan namalbaliwan ti biagyo
Saanmo a nauray a nagdamag no adda urnongyo
Ngem iti naudi a panagbakasionna napansinmo nga awan ganaygayna
Adadda nga iti laeng balay ti ayanna ken masansan a nakatugaw laeng daytoy
Kasla kanayon a nabannog
Dinamagmo no adda anannayenna ngem awan ti nauraymo a sungbatna agingga a naitulodmo iti airport
Ngem idi laeng napan a lawas bayat ti panagbuyam iti damdamag iti dayta a sardam kagiddan ti panagitangadmo manen iti paboritom nga empe light nagsullat iti karabukobmo ti insakmolmo a sangakutsara nga ataata a baka idi maipatangatang ti damag mainaig iti nagpakamatay a Pinay domestic helper sadiay Singapore
Ni Nala ti adda iti ladawan
Segun iti damag timmapuak iti maikatallopulo a kadsaaran a pagtaengan ti amona kalpasan a rimmuar ti resulta ti checkupna
Ditam a naamiris no apay nga awan ti reklamona uray agsasaruno ti panagdawatmo iti kuarta
Ken dayta met ti makaigapu no apay nga awan ganaygayna iti daydi naudi a panagawidna
Kalpasan laeng ti dua nga aldaw manipud rimmuar ti damag adda tawag ti Embahada ti Pilipinas sadiay Singapore a mangipakpakaammo iti pannakaiyawid ni Nala
Ket ita addakan iti uneg ti bus tapno kas iti sigud no umay agbakasion umaymo manen sabten ti asawam
Ngem saanmon a maagkan ken maarakup pay daytoy ta imbes a ti bara ti bagi ni Nala ti mariknam iti daytoy a panagkitayo manen ti ketdin kahon a nakaipalaonan ti nalamiis a bangkay ni baketmo ti inka sukonen
Inyaputmo Leon Aragan ti dua a dakulapmo iti rupam ket nupay masmasdaaw dagiti kaabaymo a pasahero imbulosmon ti imimpem a sangit
Apay a kaguratayo dagiti babakla nga umay ditoy barangaytayo
Saan kadi a maysa daytoy a panangilanglangi kadagiti homoseksual a kakabsattayo
Para met laeng iti pagsayaatan dagiti bakla ken ti barangay daytoy kagawad ta adun ti mangmangegtayo nga angangaw manipud kadagiti sabali a barangay nga apon ti binabae toy barangaytayo
Numuna ta Suso pay ngarud met ti naganna diak impadlaw ti nerbiosko iti nabangag a timek ti padak a kagawad
A wen nga agpayso uray siak madlawko met ti panagadu dagiti kakasta nga umumay ditoy barangaytayo
Ditoy barangaymi a Suso saan a nakaskasdaaw ti kaadda dagiti medio berde ken nabangsit ti tonona nga apiliedo
Kas iti nagan ti kakontrak a ni konsehal AlcabNo baliktadem talaga nga agkatawaka
Ni kapitan la ngaruden aya limlaklalakian a Pecpec ti apiliedona
Dagiti padami a kagawad pay man ta yamammok da Kgd
Ala ituloytayon ti sessiontayo kakadua kinuna ni Kap
Mark idi mapaabbatanna ti basona
Ania ngay ti rumbeng nga aramidentayo iti panagrarairan dagiti binabai ditoy barangaytayo
Kastoy dayta Kap agbalinen nga ayuyang dagiti darna toy lugartayo
Ket siempre adu ti madi nga epektona dayta para iti barangaytayo kinunak
Apay ania koma ti madina
Adu ti maitultulongda ditoy
Immadu ti nagipatakder iti negosio a parlor
Saan aya a dakkel ti mapaspastrek ti barangay gapu kadagitoy
Adda payen dagiti flower shop a pakagatangan iti presko a sabsabong para iti aniaman nga okasion
Ala mapantayon nga adda sumsumrek iti kaban gapu kadagita imbagam a negosio ngem saantayo kadi a maobserbar nga umadadun dagiti ubbing a lallaki ditoy a tumultulad iti kinni dagiti bakla a makitkitada
No mapanuynoyan di pay umadun ti bakla a kalugaran
Palaganas a coauthor ti resolution
Inayonko pay Kap ti arengeng dagiti inna dagiti agtutubotayo ta dagiti agparparlor iti metten balayda nga agnaed
Agbalin metten a darling dagiti babbaritotayo
Cabasaan maysa kadagiti addaan anak a darling ti bakla
Ania koma ti ririenda ket isuda met ti aggatang iti kanenda
Kaykayatda pay a ta didan parikut ti ipakanda kadagiti annakda
Libre pati alawansda nga agbasa inkalintegan manen ni Kgd
Ania ngad ti rumbeng a maaramid
dinamag ti kapitan a makaisisem
Ala tapno saan met a mapukaw dagiti negosio a pamaspastrekan ti barangay Kap ta diak met kayat a maksayan ti honorariumko mapalubosan lattan dagiti makinkukua iti parlor ken dagiti empleadona nga agnaed ditoy
Ngem dagiti sabali ti rantana kas kadagiti agtambay la iti parlor nga agpalabas iti mabiktimana a barito masapul a mapawilandan nga umay ditoy babaen kadagiti barangay tanod
Iti kasta malapdan pay ti pannakariingtayo iti tengnga ti rabii no kasta nga agriririda maipanggep iti boyfriendda inlitaniak ti kayatko a mapasamak
Agmulta pay ti bakla nga aglaaw iti rabii a ta diay maurnong a multa isunto ti para kape dagiti agronda innayon ni Kgd
Apay ngay dagiti lallaki kada babbai nga aglaaw no agririda nga agassawa mamulta met a tapno patas insalingat ni Kgd
Wen a mairaman tapno dimo met kuna kagawad binagi met ni Kgd
Babaen iti kastoy a wagas Kap malapdan pay ti pannakapasamak ti krimen
Naammuanyo met ngatan ti naaramid kadaytay bakla nga editor ti Calaoaan Books Inc
Natiambaanna met ngarud dagitay agbatbatak iti S
Imbag ta di nairaman ti esopagusna ta di ket koman a nakapaarayat piman kinunak manen
Aprobarantayo ngaruden ti resolution ni kagawad Semilla kakadua
inamad ti kapitan
Ay saan pay a Kap saantayo a nga agdardarasudos
Baka gumura dagiti bakla no maammuanda dayta
Alcab ti pananglappedna sana intallikod a kinuna Homophobic la unay ti linaonna
Baklan sa met ngamin dagiti mangilunglungalong
Adda pagsasao nga Ang Magnanakaw ay galit sa kapwa magnanakaw
Ne tanangem a ti panagsasaom Kagawad intakderko metten
No bakla ti komontra iti panagadu ti bakla iti lugartayo di ngata nabakbakla ti mangisaksakit kaniada ta mariknana ti riknada inyingarko ket nalipatak a nataytayag iti lima a pulgada ngem siak
Saanmon a tutopan ni Alcab
Damagko ket kabasbastedna iti ararmenna a daisy siete hehe
Intaray ti padana nga agtutubo
Pagananoda met ngamin aya ket laklakayodanen style pay la idi 1975 ti estilona nga agarem inyarasaas ni Kgd
Quiqui sanak ingguyod iti suli
No kasla met la isu ti malalaki ti kunanan kinunak
Saan sa a pudno a lalaki kagawad
No ipost na kano pay ti ladladawan kada links dagitay exgf ti karibalna iti wall ni daisy siete tapno la maka first base ngem awan met latta ti naaramidanna innayon manen ni Kgd
Kasla aya insungbatko laengen ket rimuarakon iti barangay hall
Gapu ta sumipngeten idi rumuarkami iti barangay hall inkanayonkon ti nagtarus iti Brgy
Paras idi maluganak ti motoksiklok
Awawaganda iti Barangay Sarap daytoy ta isu ti pannakared district ti ili a Calaoaan
Adu dagiti pagiinuman ditoy a pakakitaan iti nababanglo a sabong ti rabii
Adda pay sumagmamano a gay bar
Apagisu la unay ta awan ni baket ta napan met simmarungkar iti balay da katugangak ken imbag la a pangiliwliwagak iti suronko ken ni Alcab
Personalenna metten ti impilak a resolution
No dadduma patiek pay ketdin a miem ti federasion ti loko a kagawad
Diak pay ketdin napupuotan ti oras
Tumenggan ti rabii idi akkalek ti arakup tay kateybolko
Nakaaklili pay daytoy iti braso ti maysa kadagiti macho dancer ken ilaglagidna ti barbasna
Alcab modelong charing
Isu pay la daytay atapko
Inruarko ti selponko ket inyagawak nga inalaan iti ladawan
Anian a kigtotna idi asitgak
Kasla nakinnit ti karasaen
Apay iblackmailnak Kgd
Semilla pinatibongna ti bosesna ngem diakon kabuteng dayta a timek
Saan met ketdi a kagawad ngem adda naalak a ladawan sika
Iti sumaruno a session aprubadon ti resolutionmo
Pinakulotnan ti timekna
Immasideg iti ayanko sana kinuna Dikanto kad la masasaon diay barangaytayo ti nakitam a kagawad
Diak maipanamnama dayta kagawad simro ti susutilak
Ngem dimo kadi ammo nga uray kasano kauneg ti pangikutkotam iti palimedmo rummuarto latta
Saan a nakatimek ni Kagawad Alcab
Idi agangay kinunana Ania ngarud ti aramidek
Adaddan ti murareg ni kagawad
Pinagandarko ti motorsiklok inukradko ti dakulapko sako pinuyotan iti nakapapaut ken pinagimbudo ti subsobko ket anian nga ingget tibong ti flying kiss nga impatayabko sakbay a pinakayasko ti motorsiklok nga immadayo
Naisem ni Mar Plogo idi madatngak iti opisina iti dayta a bigat ti Lunes
Kas iti sigud nakaaruat daytoy iti polo a manglabonglabong ken cargo pants a dumanon san iti tumeng ti puklona no labsen ti agsarita
Kastoy ti nakairuamanna a bado ta kastoy kan ti uso idi isuna ti barito
Numona ta pamutsugen a kasla ken ni Andrew E
Ininauna ngem siak iti lima a tawen iti edadko a duapulo ket tallo
Ni Mar ti kangrunaan a reporter ti estasion ti telebision a kukua ti gobierno probinsial ti Capangsuan
Dinanonko ditoy idi sumrekak kas field reporter idi kanikadua a tawen a panagturposko iti kursok a Masscomm
Napaadda daytoy nga opisina tapno daytoy ti agpaay a media arm ti kapitolio a mangipakaammo iti amin nga aktibidades ti gobierno probinsial
Mayat sa ti bigbigatmo boss
Napagustuanka ngata ken ni baketmo idi rabii he
inkablaawko a bulon ti pananglukatko iti kompiuter iti rabaw ti lamisaanko
Nakarkaro pay ngem iti impugtom Yoyong inkiddayna nga insungbat
Sana impasaruno Nagpalaba ni Mayor Umbalin idi rabii
Sa mangted iti dua ilgat
Nagpalaba ti awag dagiti taga media ditoy Capangsuan no kasdiay nga agisagut iti babai tay mapresscon a politiko
Ilgat kunami met iti sangaribu
Apo nagmayaten
Dika la nagayaben ta nairamanak koma met boss urayko la insuloy a kinuna
Kakaisuna nga adda diay Libya ni baketko
Awan ngamin lod tay selponko yo
kinuna manen ni Mar
Agsagsagawisiw a timmallikud a nagturong iti bangir a kuarto nga ayan ti studio
Napangilangilak a nabati
Daytoy ti ugali ni Mar a saan a magustuan dagiti kakaduami iti opisina
No adda pagsayaatan ket isu ti nairana a nakaipalapayagan ti maseknan ultimo nga ibagana kadagiti kakadua
Para kenkuana basbassit ti makaammo mas napimpintas ta dakdakkel met ti mabagina
Ngem no isu ti pangiyarasaasam iti agpainterview a politiko a kayatna ti agpapogi este agpaiwaragawag awan napaspaspas ngem ni Mar
Isu ta isu ti umuna iti pakapasamakan ti presscon
Maamuan la ni baketmo nga simmakaykat sabali loko ta kitaek no dina ikamat tay armalite ni katugangam intanabutobko
Wen nalaing iti no ania la ditan a raket ni Mar Plogo ngem no ni baketna ti agsao dagus nga agkurno
Iti naminsan nga ipapanko iti balayda naranaak pay a nakasango iti batia
Aglablaba idinto a ni baketna ti nagpastrek kaniak
Naladawen tapno maiwagsakna dagiti labutab ti sabon iti imana ta addaakon iti likudanna idi ibaga ni baketna ti kaaddak
Saan pay a makaporma ken ni katuganganna a retirado a polis ta makikabkabbalayda la ket ngarud
Istoria dagiti cameraman a nadanoko ditoy nga inkasaan ni katuganganna iti M16 gapu ta nagpulong ni baketna nga adda kulasisina
Nagtartaray kano idi ti loko a napan nagpablotter iti butengna
Apagisu a malpasko ti skrip ti programak a pakailanadan ti agbinulan nga accomplishment ti gobierno probinsial idi sumrek manen ni Mar iti opisina
Nalabit a nalpasen ti pangbigat a programana a Mar Plogo at your service
Ania dayta ubram Yoyong dinamagna a bulonna ti immasideg iti lamisaanko
Ay wen lalaingem dayta intedko a programam
Dayta ti pangrugian ti breakmo
Kitaem ket adun ti makaamammo kenkan Yoyong sipud iniggamam dayta a programa
intapikna iti abagak idinto a saan pay laeng a naikkat iti rupana ti makaali nga isemna
Diak lattan nagtagtagari ta ammok met ti pudno a makagapu no apay nga impasana kaniak ti programa
Kinuna ni Boggie a cameraman nga impasublatna kaniak daytoy ta kayatna ti agplay safe
Adda kan ngamin mangibagbaga a nasaysayaat no ibbatanna ti programa tapno uray agsukatton ti administrasion saanto nga ipapaigid dagiti alipores ti sumukat a mangidaulo iti probinsia
Nayatak met a nangsippaw ta agsabalikami met iti panirigan ken ni Mar
No mapapintasko ti programa ay ket gundawaykon nga aglatak
Di kad adunto metten ti agpainterbiu kaniak a politiko
Sa ket maysa diay met la agvoice over idi nga ubrana ta siak met ti pagsuratenna iti skrip no kasdiay nga agpambar a mapanna kitaen ni baketna a dandanin aganak nupay innem sa pay la a bulan idi ti sikogna
Di kad nasurok tallo a bulan a pinagpampambarna ti panagbantayna no kasdiay a sumro ti sasadutanna a sumrek
Nalukay met dagiti mangimaton iti pagtayminan ta ipalubosda uray inaldaw a field ti isuratna iti batog ti naganna no kasdiay a mapan agtimein iti bigat
Bulonnanton ti di sumrek nga agmalmalem
Adda pay daydi gundaway nga adda sangaili ti gobernador a media manipud Manila
Kasapulanda ti kaduada nga aginterbiu tapno adda agipatarus kadagiti sawen dagiti makapatangda a saan a makaammo nga agtagalog
Nairana idi a diak simrek ta agtrangkasoak
Imbes nga isu ti mapan ta isu ti kangrunaan a reporter iti estasion tinawagannak ketdin a siak ti manguyog
Idi ibagak a masakitak dinamagna pay no kaanoak a mapiaan ta masapul kan a sumrekak ta dina mapanawan ni baketna
Di kan met makapan tay maysa pay a reporter a padana a sinadut ta bambantayanna tay nakamassayag a lilangna a magpakamatay gapu ta dinan ammo ti pangalaanna iti pagbayadna iti dinispalkona a kuarta
Inkuyognakami ti gobernador iti ipapanna iti Manila
No apay nga inkuyogdakami ditoy kayat ti gobernador a maidukomento dagiti aktibidades iti makalawas a pasken
Gapu ta babbai dagiti naggapu iti tourism office nagpatulongda nga agbagkat nga agibaba ket agipuesto kadagiti tagilako
Naktanganen ti takiagmi ken ni Boggie nga agbagbagkat ngem saan met laengen a nagkirin a tumulong ni Mar
Apay koma nga agbagkattayo ket mediatayo
Immaytayo ditoy tapno agkober iti pasken intanabutobna idi idawatmi ti itutulongna
Intugawna ketdi iti uneg ti dumptruck
Apay dinan sa met pampanunoten a gobierno ti mangpaspasueldo kaniana
inkuldingko ken ni Boggie
Bayam lattan a
Kastana la ngarud ni dayta inyalal ti cameraman a nangibuat iti maysa a kahon
Pagammuan ta immulog ni Mar manipud iti dumptruck
Tinukmaanna ti kahon a baklay ni Boggie
Siakon ti mangbagkat kinunana ket innalanan ti kahon
Saanna a natantia ti dagsen ti kahon ta ipagarupna ngata a kornik ti kargana ket dandani nataltal ti ramayna iti panagdardarasna a mangibaba iti kahon a naglaon iti almires
Isu met a sumungad ti gobernador
Isu met la gayam a kasta unay ti paragsitna itay nga agimbabagkat ta napakadaanna ti isasangpet ti gobernador
Dakayon sa metten ti nagbagkat Mar impasungad ti bigotilio a gobrnador
Daytoy laengen a kahon ti nabati
Impasnekmi ti nagbunag ket sipapardas nga insungbatna
Ala bagkatem ngad daytan ta intay pay agmerienda kinuna ti gobernador a bulonnan ti simrek iti mall
Uray la makadiwdiwig ni Mar a nangisaruno iti bitbitna a kahon
Napaisemak a nakakita iti idiarna
Gunggonana ta pumapel met ngamin inyarasaas ni Boggie
Tagtagari yagawan ketdi ket adda ditan tay stomach progress kinunak laengen nupay umanamongak iti kinuna ni Boggie
Ket pagyananmi ngarud ita ading
Asino ngay ti mangbayad yo daras insippaw ni Mar
Ay wen gayam abunaranyo lattan manong ta kuna itay ni Gob
nga inton bigaten ti panangitedna iti pagbayadyo agraman tay alawansyo
Talaga ngamin nga agdardaras itay kinuna manen ti sekretaria
Tumanabutob ni Mar idi addakamin iti dalan nga agturong iti hotel
Agbannog la ngarud dataon problemaen pay la ti pagyanan
Di pay la nangted ti banget a sekretaria ta isunto ti dumawaten ken ni Gob imbanangesna
Namrayanmi lattan ti nagulimek
Ngem agingga a nakaalakamin iti kuarto pulos a saan a nangasut ni Mar
Sangsangaributayon a kunak itay ngem talaga a batongol a napekpeklan ti loko
Kapilitan a nagbingayanmi ken ni Boggie ti inyabunarmi iti tallo ribu a bayad ti maysa nga aldaw a panagyanmi iti hotel
Isu met ngarud ti immuna a nagpili iti kama a pagiddaanna idi makadanonkami iti kuarto
Dinagdagusna pay nga inalikumkom dagiti shampoo ken sabon iti banio
Remembrancena kano
Nagdiretsokami iti McDo
Agorderkayon ta innak man diay CR immandar ni Mar
Ammok a taktikana manen daydiay tapno saan nga umasut
KKB tayo pay laeng a impasaksakkon ta masemsemakon iti kinalaingna a manggundaway
Ikkatemton iti ited ni Gob
Sikanto met la ti pangiyawatan ti sekretariana insungbatna ket medio agpaspasikkil a naglayon iti CR
Ania ngarud pay kapilitan a siak manen ti napatudon nga aggasto
Agruam metten kinuna ni Boggie
Igatangam ketdi iti dina makmakan a ti lungat ta bareng maimpatso kinunak ket inyawatko ti nabukel a sangaribu
Bayadamton ta innak man la umisbo
Addaakon iti batog ti aruangan ti CR idi rumuar ni Mar
Agkalkalingetan ti diske
Dika la agtultuloyen a sumrek Yoyong medio namigerger pay ti timekna idi gandatek ti sumrek
Itayak pay la a makaisbo inkusilapko ta iparitna metten a sumrekak iti CR
Adda latta kenka a ading kinunana ket intarusnan ti nagtugaw iti maysa kadagiti lamisaan
Kasla agkakapsut pay laeng
Pumpunasanna iti panio ti agludingasen a mugingna
Urayak la napasanud idi makitak ti napasamak iti uneg ti CR
Nalabit minasngaadan itay ni Mar ket saanna a nakabaelan ti daksenna itay ipuersana ti agiddek isu a nagkaduan
Anian ti lawlawankon a simrek
Isu met la gayam a saannak a kayat a pastreken itay
Nayawawan payen tay iyiisbok
Dandani la diak mapigilan ti agpaggaak idi sisasangokamin iti lamisaan
Ay sigurado a di mateppelan ni Boggie ti agkatawa inton iyarasaasko kenkuana ti nakitak
Imbes a naragsak koma ni Mar ta inteden ti sekretaria ti alawans nga idi pay la kalman nga iyururaymi nasidunget ketdi ti rupana apaman nga inyawatko ti apagna
Apay ngay a basbassit kaniak inkusilapna ket lalo pay nga immuneg dagiti kasla sibeg a matana
Kinissayam koman a tay intedmo ken ni Boggie
Ne madi daytan a boss
Lamangam met ta kaduatan
Apay kasta ti ububraem no sika ti pakaiyawatan ti alawans
sarkastiko itan ti sungbatko
Ti la bagbagina ti ammona a talaga daytoy a Mar
Siak ti nangitalkan ti sekretaria a mangiwaras iti kuarta
Idi inyawatko ti sangailgat ni Mar imbganan a lima gasut la ti itedmi iti tunggal maysa ta pagguduaanmin ti dadduma ngem diak immannugot
Ta apay a saanmo koma nga idanon
No di payen ited ni Marlon tay inkarina a bayad ti panagreportko iti kada aldaw diay estasionda
Isu daytoyen a ti sukatna insungbatna ketdin
Iti naminsan a nagawis iti music bar ti gobenador idi insurotnakami manen iti Manila kastoy manen ti inubrana ngem diak latta immannugot
Nangibati idi ti gobernador iti uppat a ribu ta immununa a rimuar
Sinurotnak a dagus iti CR idi napanak immisbo ket imbaganan a pagbingayanminto ti surokna ket dimin ibagbaga iti drayber ken cameraman a kaduami
Malagipko pay daydi panagpanayonna iti alawans idi napanmi incover tay Chefs on Parade diay Baguio
Minandarnak ketdin a mangtext iti sekretaria ti gobernador ta nayonanna ti intedna nga alawansmi
Gapu ta masemsemakon iti kinadagullitna imbagakon nga isuna ti mangtext no kayatna ngem impambarna ti kaawan ti lod ti selponna
Kapilitan ta ti selponko ti inusarnangem idi isublina inkurimedko met laeng nga intext iti sekretaria a ni Mar diay nagtext
Apay nalaka aya ti mapabasol iti dina aramid
Siak ketdin ti siribanna
Adda pay ararsabna iti babai
Ngem dina maitured ti gumastos wenno awan ngata ti gastosenna ta iggem met ni baketna ti ATMna
No adda agpalaba a politiko isu ti umuna
Ngem iti naminsan naawanan ta bigla a nagpukaw bayat ti panagpainum ni Mayor Recacho
Ania ngarud saan a naibilang idi agpaayab iti babbai
Idi madanonnakami nga addan kakibinmi nga agturong iti kuarto kaslan di makaanak a pusa ti idiarna
Impapilitna nga itextko ti mayor tapno mangayab pay iti para kaniana
Diak la intaltalek uray ania ti sawsawenna idi
Siniketkon tay asmangko ket inserrekkon iti siled
Idi agangay naamuanmi nga inlibasna nga intaray tay lugan ti opisina kadaydi a rabii bayat ti panagpainum ni Mayor Recacho
Inusarna a napan nangitulod iti balikbayan a komparena a narabian a nagawidNangted kano iti dua ilgat
Adda met daydi inestoria kaniak ti drayber a sakbay nga itedna ti apagmi no kasdiay a mapankami aginterbiu kautkautenna ti bolsana ta ikagumaanna ti mangsalabadiok ket ti la kaykayatnan nga ited kadakami ti iyawatna
Isuna ti makasipsiput ta kanayon nga iti abay ti drayber ti pagtugtugawan ni Mar
Ammok a madi ti papangresan kaniak ni Mar gapu iti diak panangtutop iti kayatna
Adda pay ket ngata apalna ta siak ti pangitalkanda no kua iti
Ngem adda atapko nga ammodan ti madi nga aramid ni Mar isu a saanda a talken
Maipaspasayangguseng ngamin a kasdiay ti aramidna iti immuna nga estasion a naggapuanna
Dina kan inremit ti nasolisitna a para koma iti estasion
Makalawas kalpasan a nakasangpetkami manipud Manila idi makaawatak iti tawag manipud iti sekretaria ti gobernador
Ading kasta unay ti unget ni Gob
Tinawagan isuna ti Legend Villas ta pagbaybayadenda
Adda kan roba tualia ken labakara a napukaw iti nagyananyo a kuarto
Apay nagalakayo
intarastas ti sekretaria a kasla kalkalpasna pay la a naungtan
Ay saanak met a nagala manang
Diak la ammo a ken ni Mar ta isu ti naudi idi a rimuar
Madama pay la ngamin idi nga agasasug iti uneg ti banio ni Mar idi agiyulogkami ken ni Boggie iti alikamen tapno ikarga iti lugan
nakarawak nga insungbat
Maalak pay ketdin ti agbuteng
Agaasem ta naamuan ti gobernador ti aramid ni Mar
Atapek nga isu ti nagiyawid ta nakitak nga adda ususarenna a puraw a labakara nga adda markana a nagan ti hotel a nagyananmi
Nagipabalon idi ti mayor iti maysa nga ili iti dumaya a paset ti probinsia iti naminsan a panagpasiar ti gobernador
Dakami idi ti nangbagkat a mangipan iti lugan
Idi dandanikamin dumanon iti lugan inkurimednan nga impisok iti bag ti maysa
Bagaam isuna ading ta dinanton ululiten no kayatna pay ti agbayag ditoy kinuna manen ti sekretaria sakbay nga imbabana ti telepono
Natangken ketdi a saan ti sungbat ni Mar idi damagek no isu ti nagala kadagiti ibagbaga ti sekretaria ti gobernador
Uray man no mapisti ni katugangak no siak ti nangala
Apay maipakanko aya iti pamiliak dagidiay nagsierto a sungbatna
Ngem gapu iti napasamak pinakalkal amin ti gobernador dagiti madi nga aramid ni Mar
Naduktalan nga idi napalabas nga eleksion nangted ti gobernador iti tallopulo a ribu a kas pannakahonorarium dagiti agserbi a mangikampania kenkuana
Ngem uray la koma no pangkis a kusing awan ti nadilamutanmi a kakaduana
Isu met la gayam nga agdamdamag tay sekretariana kadakami ken ni Boogie itay napan a lawas ta kasdiay ti napasamak
Siempre awan inawawatmi kunami a
Salat adu gayam ti di maikanatad nga inububrana
Naimbag la ketdin ta di datao nairamraman kadagiti aramidna a binibirkog ta di ket koma pati dataon ket nairamtaman a maikkat iti trabaho
Numuna ta nagrigat ti agbirog iti panggedan ita
Itoy a pannakaikkatna naibutaktak dagiti daddadakkel pay nga aramidna no ikumpara kadagiti siguden nga ammok a raketna
Naawan la ket ngarud a naminpinsan ti nabatbati pay a panagraemko kenkuana
Nakadumog dinakami payen kinita ket nagalaludoyen a rimuar iti opisina a di man la naguni
Kaslan aso a linayatan ti amona ket imbaagnan ti ipusna
Napukawen daydi natibong a bosesna
Nagbalin ni Mar Plogo a maysa a tanda nga adda met dagiti taga media a mangababuso iti talek nga ipapaay dagiti tattao
Nakababan dagiti manok manipud iti aponda a duogan a salamagi
Sarsarigsiganen dagiti kawitan dagiti upa idinto nga agkarkaraykay ti maysa a tagibian nga addaan iti pito a piek
Agnginnginnernger met iti ayan ti ridaw ti kalapaw ti nakuttong ken gudgod nga aso ken agmaya a pusa
Iti daya sumirsiripen manipud iti Bantay Marplogo ti umuna a raya ti init agsapa
Maysa kadagitoy ti karuprupa ti cartoon character a ni Soneyo ti Doreimon a nangipullat iti buliom ti radio ket kunam pay agalallangogan ti maipatpatayab a makaduayya a samiweng nga Ave Maria manipud iti trumpa
Iti iddana nupay agdudungsa pay laeng ni Eugene gapu ta napan nakiinninum idi rabii kasla napatilan a nuang idi maitubong iti lapayagna ti ayug nga aggapu iti ballasiw ti kalsada
Nagbukibukirad dagiti dadakkel nga abut ti agongna sa bumananges a bimmangon manipud iti masmaspig ken binalayanen ti kiteb a kamana
Inalikumkomna lattan ti tungtungawen nga ulesna sana imparabaw iti puro tarumatim ken nabangin a punganna
Sakbay a rimmuar sinirigna iti tipping a sarming ti rupana a napno iti abut ti kamuro
Nagbabawi ngem naglikkaongen ti rupana
Kasla elepante ti kadagsen dagiti addangna a limmasat iti kadaklan ket uray la naggunggon ti datar ti kalapawda
Nadlaw dayta ni Baket Delilah nga inana a madama nga agdubdubla iti pinadisna
Rebbaem met toy kalapawen imbannikes pay daytoy ti nangsirig iti anakna
Nak ti salot dagita a balsamador
Bigbigatenda ket ti agpatpatokaren iti kanta ti pumpon uray la nagsapri ti ngiwatna
Pakabibiangam koma aya
Dayta ket bagim ti intonaram
Nasayaat ketdi ta pinabangondaka laglag inwitwit ni Baket Delilah
Kasda la kalalaingan
Kakaisuna nga awan ti trabaho ita
Pay man ta uborek ida ket sakbay a naigawid ti baket nagammatannan ti kasla gemgem a banag iti sikiganna ngem uray la a napakiet ta nalukneng daytoy
Rugit gayam ni Bin Laden tay asona a gudgod
Adaddan ti pungtotna a nagdiretso iti bubon
Manen gapu ta dina kitkitaen ti dalanna nabaddekanna tay Mr
sabon ti inana ket naibalat a kasla pilat iti kabatuan a pagkulkuladaan
inriawna ti sakit a nariknana
Ania ti kukuem aya
tumanabutob ni Baket Delilah a napan nangatibay iti unico hijona a simrek iti kalapaw
ti sibubukel a naganna
Isu ti kakaisuna a bunga ti innarasaas da Baket Delilah ken daydi Dios ti aluadna a Eugene Sr Hawayano a tagaDammay Santa a naisarong iti Ballesteros Cagayan idi tartaraudi ti dekada 60s bayat ti panagsapulna iti asawaenna iti maikadua a gundaway
No apay nga agnaedda nga agina ita iti kalapaw gapu dayta iti panangibabawi dagiti annak ti Hawayano iti umuna nga asawana kadagiti amin a sanikua daytoy kalpasan a naatake bayat ti romansada iti kalaplapsatanna idi a ni Delilah
Adu ti agkuna a nagtomar iti Viagra isu a naatake a dina oras
Agtawenen ni Eugene Jr
iti tallopulo ket walo ngem awan pay ti kaulesna
Kasla naawanen ti essemna nga agarem kalpasan nga insina ni Roselily
Nagbasa met idi iti Memong de la Hayblad College of Engineering
Addan iti maikatlo a tawen ti kursona a kinainhiniero sibil idi insungsong ti kakaisuna a gayyemna a ni Godofredo Palacay Jr
Sabagay mainaig met laeng iti kursoda ti trabahoda ita
Apagsipnget pay laeng mayaten ti sagawisiw ni Eugene iti sango ti sarming ti antigo nga aparador
Inawis ngamin dagiti kameng ti SK a mapan makisala iti box social nga angayen dagiti agtutubo
Inasitganna ni Baket Delilah idi agangay
Nang ikkannak man ti kuartayo inyumbina ken ni Inangna
Ta pagananom
makaipas a kusilap ti imbales ti baket a nangsirig iti langa ni Eugene a kunam la no modelo ti gel iti patugargar ken arigna maritangtang a buokna a nabarabadan pay iti nalabaga a panio
Pan man met datao sumala
Agpasala kan ita ti kandidatatayo ditoy Purok Carawa inyadaddana ti nanglailo iti inana a masiluan pay laeng ti subsobna
Arintukiaden ti baket a nangiyawat ti naduggiot nga ube manipud iti petakana nga insagut pay la daydi Dios ti aluadna nga asawana idi agararem pay daytoy
Inagawaan ni Eugene a siniggawat ti kuarta ket uray la mangigis ti isemna a nanglagto iti lima a pangal ti agdan ti kalapawda
Kalkalpas ti pannakailako ti umuna a box ti kandidata idi dumteng ni Eugene iti salaan
Mabayadan daytoy a piesa iti lima a pisos inwaragawag ni Konsehal Pakol iti mikropono
Kasla nabisinan nga aso ni Turcuato a napan nangallop iti isalana
Pinilina tay taga kabangibang a barangay
May I hib dis dans mis biutipul inkiddayna iti balasang
Namagusto met daytoy uray medmedmedanna ti isemna iti langa ti mangisala kenkuana
Kinepkepan a dagus ni Eugene ti kasalana
Nabigla ni Eugene ta dina ammo daytoy a salaen
Napatunganga a mangbuybuya lattan iti kaparehana a mayaten ti kulagtitna
Nadlaw dayta ti balasang ket masemsem nga aglayon koman iti tugawna ngem inggawid ni Eugene a naalanan ti riknana a sumala
Ti met kaparehana ti nakigtot ta kasta unayen ti kulipagpagna a kasla agsakit iti kissiw
Arigna iyiddana payen iti salonan idinto a nagmayat ti panagwidwidawidna
Nagpaigid la ket ngarud dagiti dadduma a pareha ket ni Eugene laengen ti nakaipaayan iti sentro ti atension
Saan a napupuotan ni Eugene a pinanawanen ti kaasmangna
Ginundawayan dayta ni Emiliana nga adda met gayam nga agbuybuya
Nagkulkulagtit daytoy a kas ken ni Eugene banag nga adadda pay a nakarayawan dagiti agbuybuya
Tira Eugene indirdirida
Isu pay la ti pannakariing ni Eugene manipud iti yuyeng ni tagtagainep
Ni Emiliana a nakasamsamit ti isemna ti immuna a nakitana apaman nga immulagatna dagiti bugagaw a matana
Nakarikna ti pannakapabain idi ipalawlawna ti panagkitana ta nagadu gayam ti mangbuybuya kadakuada
Inkanayonnan ti nagpaigid sa nagturong iti nasipnget a paset ti salonan a dinan binayadan ti salana iti lamisaan
Sinurot ti katawa dagiti naitallaong
Saanen a nakisala ni Eugene
Nakiummong kadagiti agiinom iti likudan ti entablado ket ditanan agingga a dinan mabagkat ti ulona
Napigsa ti bayakabak
Agsisinnublat nga umablat ti gurruod ken kimat
Napabaringkuas ni Eugene a nakailad iti papag a nagiinumanda iti napalabas a rabii
Diaske ditoyak gayam a nakaturog intanabutobna
Bimmangon tapno aglayonen nga agawid
Naslepen iti tudo
Rinugianna ti tumaray
Nalabsanna ti naganak nga aso da Kapitan Antokoy ket idi nagngernger daytoy sa kimmamat ania pay kasla napakigtotan a banias ni Eugene a nagbuatit nga immadayo
Idi dandanin makamatan ti aso kas bakes ni Eugene a nga immuli iti puon ti mangga iti igid ti kalsada
Pimmanaw met laeng ti aso idi nauma a mangtataul kenkuana
Bumaba koman ni Eugene idi mataldiapanna ti anak a balasang ni Lakay Berto a sumrek iti banioda a naaramid iti napagsasaip a langgusti
Nagsanapsap ni Eugene idinto a sinimpana ti kimmawiwit iti sanga
Uray la nagbullad dagiti matana idi naguyos ti balasang sana rinugian ti agbuyat
Ama puonayen a pammagi
nagkuti ti subsob ti ti subsob ti baro
Nanabsiit ti kimat sa sinaruno ti makapleng a gurruod ngem saan nga intaltalek ni Eugene
Dandani payen lumsot dagiti matana a mangbuybuya iti agdigdigos a balasang
Nalipatanna manen a naminanon a naireklamo iti kapitan gapu iti panagsiripna ken iti panagkarina a saanna nga ululiten nga aramiden
Saan la a naminsangapulon a nagtaraken iti kammuol gapu iti pannakasukalna a nagsirip ngem kaskasdi a saan nga agnakem
Dina nadlaw a nasalaponna gayam dagiti abuos ket nagwara dagitoy
Sumagmamano ti simrek iti pantalonna ket dina naalluadan ti nagkanuskos
Nagpallayog ti sanga nga ayanna ket iti pannakatukkol daytoy karaman a natnag iti baba
Nakigtot ti balasang iti kanabtuog iti asideg ti pagdigdigosanna ken ti asug ni Eugene ket nagikkis
Sappuyot ti imana ti kutitna timmakder ni Eugene ket timmaray nga immadayo
Namak pay no kamaten ni Lakay Berto nga ama ti balasang
No adda mangloko iti balasangna uray no sino ti agdepdeppa saan a santuen ti talunasan ti lakay
Iti partakna a timmaray di nakita ni Eugene ti natirad a bato a border ti kalsada ket nasikkarudna
Naidumudom ti rupana iti kalsada
Annayko apo
Ngem dagus a napukaw ti sakit a marikriknana idi masaripatpatanna ni Lakay Berto a mangiwaswasawas iti atiddog a talunasanna
Sangaagpa laengen ti baetna iti lakay idi maalana ti buelona a tumaray
Kasla imbiat a pana a limmabas iti tianggi ni Baket Sula a pagaarimutongan dagitay padana a babbaro uray no kastoy a nepnep
Nagkakatawa dagitoy a nakakita iti langa ni Eugene ket nagsisipatda pay a nangkantiaw kenkuana
Nakita ni Eugene nga asidegen ti lakay a mangiwagwagayway iti iggemna a talunasan isu a kasla nakabaddek iti beggang a nagpalaud a simpok iti bakante a lote
Simmuksok iti nasamek a kaleddaan
Ngem sinurot latta ni Lakay Berto
Kasla kigaw a naipiskot ni Eugene
Patayenka animal a mannirip
uray la nga agraed ti lakay a nangilayat iti talunasan
Dua la a pulgadan ti kaadayo ti tadem ti talunasan ken ni Eugene ngem mayat man ti inaramidna a cros ober mob a kas iti garaw ni Eugene Quilban ti paboritona nga umaayam iti PBA isu a ti gurong ni Lakay Berto ti nagturongan ti tadem
Kasla agemmak nga agmaya a baka ti lakay a nagpaarayat ngem saanen nga inkankano ni Eugene a kasta unayen ti partakna nga immadayo
Kaululina iti kalapawda rinugianen ti inana ti agaringakngak a kasla kaititlog nga upa a kataptapuak manipud iti baki
Hoy sika Eugene ania man ti inaramidmon
Inaramid nga
naltotan ti baro iti pannakakigtotna
Agdindinamag dita tianggi ni Sula a siniripam kano ti balasang ni Lakay Berto
Saan met a
Mangibabainka laglag
Dika pay la mangasawa ta bareng maikkatmo ta kinamanniripmo langgong
Nia ket ni nanangen
Bayanyo kad latta toy pogi nga anakyo
Don wori makaasawaakto latta iti hasiendera
Por dios por santo Eugene dika man agararapaap iti dimo magawat nasarapa pay ti baket ti barukongna
Ket maaddaanakto metten iti Hasienda Eugene Garcia Jr
On en maneds bay Eugene the pogi he
kasla nakatuknot atang a timmangad iti bubong
Asawaem ketdin ni Emiliana nga agpatpatay kenka ta sikan ti mangmaneds iti videokena
Sikanto payen ti manggamulo iti taltalon ken piskaria a tawidna kadagiti nagawan a nagannak kenkuana
Bayamon no ni Emiliana a balkat ti maasawak
Singkuentanan san yos
Agnamayka iti sidongna lamiong
Nagadu ket nga ammoyon ya
Kakaisuna a nagdakkel toy rimientak diak la ket makatukmat nasadsadiwan ngem ni Emiliana
Laglag uray ta la atiddog a poklomon a ti isugponmo iti sanikuana
Isu lat gunggonana a mangasawa kenka
Ho ditakay man laengen napasugkian ni Eugene ket nakamusiig a timmalikod
Adda simmardeng a tricycle iti batog da Turcuato
paniero kasla abogado ni Godofredo a nagdeppa iti agdan
Asensokan a
Nakakali datao iti balitok pards pinagkawikaw pay ni Godofredo ti tanganna
Apay a kas kasidunget ta rupam ti tiempo
Ni Nanang iyasawanak kano ken ni Emiliana pwe
Nabayag a dita nagjamingen ket
Mayat ti uminom no kastoy nga agtudtudo
Huh bayamon no dita yanda balkat
Intan pards siak ti bahala ita ta nakapatamaak iti hueteng
Ken adda napintas a serbidora ita sadiay
Tagala giyem
Kasta aya
kasla nakangngeg a tuleng ni EugeneInta man ngarud ispatan
Ngem saan nga intaltalek ni Eugene
Nagtarus iti lamisaan iti igid
Manmano pay ti kustomer
Nagorder a dagus ni Godofredo iti sagduduada a serbesa
Nagtalangkiaw ni Eugene
Adda dua a babbai iti asideg ti counter
Nalapsat ti maysa
Gimmitara ti bagina
Namindua a nagliddok ti karabukob ni Eugene
Kursunadana ti babai
Madamdama nakakantan iti saggatlo dagiti dua
Naibus metten tay sagdudua boteda a beer
Naibusen toy isisiatta
Dagus nga immasideg ti seksi a serbidora
Inyamammo ni Godofredo ti serbidora ken ni Eugene
Kasla naayatan met ti balasang ket pinidilna pay ti agong ni Eugene
nagrukob a nangpallilit ken ni Eugene
Nagkabalio ti barukong ni Eugene idi maitangkarang iti matana dagiti napudaw a puon ti barukong ni Trixy
inamad ti babai
A kwan engeneer ako e
inlastog ni Eugene nupay peon laeng iti konstruksion
inggiddanna nga inaprosan ti napudaw ken nasippukel a luppo ni Trixy
umisisem a sinaludsod ti balasang
Dina inikkat ti dakulap ni Eugene iti luppona
Ne mayat sa nagkulibagtong ti uneg ni Turcuato
nagbabangon ako ng balay e impasaksak lattan ni Eugne ti tagalogna
Uray la nagayekek ti balasang
Nagbilin iti saggapat a serbesa
Nagsubli ni Godofredo
Pinnatnaganen daytoy kinunana
Rambakantayo ti panagamamoyo ken ni Trixy
Wen pinnatnaganen
uray la nagsapri ti ngiwat ni Eugene iti panagsaona
Adaddan ti pigsa ti tudo
Napunnon ti nagawanganen a botelia iti rabaw ti lamisaan
Agannawilen ni Eugene
Isisudan ken ni Godofredo nga agininum
Tumakder koma ni Eugene tapno mapan umisbo ngem agibar metten
Nakirat dagiti botelia
Awan senglot ka na adre kinuna ni Godofredo
Hoy saannak a singlot
kinuna ni Eugene
Saan nga agsanud daytoy iti innuman
Mangalaak ngarud iti sabali a katebolmo tapno maymayat ti panaginumta kinuna ni Godofredo
Dayta ti magustuak kenka pare ta ammonak a pagustuan a gayyemmo
linengngesna ti botelia sana inarubob
Sana la indisso idi awanen ti naggianna
Pinarukiban ni Eugene ti sumungsungad a babai
Ama anian a nagsippukel
Immabay kenkuana ti babai
Kasla makurkurikoran ti agong ni Eugene iti ingget banglo nga ayamuom ti katebolna
Ngem apay metten a saguyepyepen
Nagkiremkirem ngem dinan maingato ti kalub ti matana
Naitugkel ti subsob ni Eugene iti lamisaan
Kasla tagtagainep laengen ti panangulod kenkuana ni Godofredo nga inserrek iti maysa a siled
Nagdakesen a tagtagainep
nakunana iti bagina
Naklaat idi mataldiapanna ti babai iti sikiganna
Ni Emiliana
Apay nga addaak ditoy
nagrupanget ni Eugene
Dimo matandaanan
Pinaayabannak a makitebol kenka
Sa idi kuan inserreknak iti kuarto ket
Salat a Godo
Sigurado a kinumplotmo a mangbartek kaniak
Ania ti kayatmo a sawen dinak itungpal
Kalpasan ti nagpatnag a panagpapasmo kaniak
nagbaniekes ni balkat
Saan a mabalin
Ammom ti dusa dagiti reypis a kas kenka bitay
Kellaat a naawan ti hangober ni Eugene
Ay dina la ketdi kayat ti agtangad iti barsanga
Kasla masiluan ti subsobna a nangtaldiap ken ni balkat
Ngem ania pay daytoy ngata a balkat ti naikari a gasatna
Agsukatkan ta inta diay ayanyo nakalalailo ni Emiliana a nangagek iti lengnges ni Eugene
Dika madanagan en grande ti kasarta
Siak amin ti aggasto
Kalpasan ti pito a bulan kasla naglupos ni Eugene a beklat
Isun ti mangtartarawidwid kadagiti nalawa a talonda ken dadduma pay a negosioda ken ni Emiliana
Saanen a rumrummuar ni Emiliana ta masikog
Segun iti doktor triplets ti sikogna
Agasem tallo a dagus ti ganansiada
Napaisem ni Eugene
Uray kaskasano natungpalna met laeng ti arapaapna
Babaen ken ni balkasia nagbalin a hasiendero
NAISAKNAPEN ti nalukneng a darang ti init agsapa kadagiti talon ti Barangay San Antonio
Kas iti sigud adda manen ni Lakay Salvador Pegges iti terasa ti balayna ket bayat ti panangpaberberna iti umasasuk a kapena ipalpalawlawna ti panagkitana
Naipakadaywan ngaminen iti lakay ti panangimutektekna iti ngayed ti lugar kas panangirugina iti aldawna
Iti daya adda dita ti Bantay Simmuso a singsingisingan ti init
Kasla barukong daytoy ti maysa a birhen
Ililalaen dagiti bumarangay ket awan ti agdursok a manglunes iti kinapintasna
Iti sakaananna addayta ti Karayan Immuleg sumilsilap ti nalitaw a danumna a matiruan ti bimmalitok a darang ti init
Sipud pay idi addan puotna daytoyen ti agserserbi nga irrigasion dagiti nalawa a kataltalonan ti San Antonio
Saan a maababbatan ti Karayan Immuleg uray kangitingitan ti kalgaw ken uray iti idadateng ti El Nino phenomenon gapu ta ililalaen ken tartaripatuen dagiti bumarangay daytoy a gameng a mangbibiag kadagiti talonda
Saanda nga agpukpukan iti kayo iti bantay isu a nagtalinaed a nadalus ken nabiag ti karayan
Impalapal met ti Lakay dagiti matana kadagiti sinilong
Agararado ti dadduma idinto a madaman ti panagpadanum ti sumagmamano a kalugaranna
Naragsakan ti lakay iti makitana a kinaagawa dagitoy
Talaga a napateg ti kaadda ti Karayan Immuleg kadakami a mannalon
No awan daytoy marigatan la ketdi dagiti mannalon para iti maikadua a panagtalon naitanamitim ni Lakay Badong
Kasla makitkitana ti bagina idi isu ti agkabannuag kadagiti agtutubo a madama a mangsuksukay kadagiti talon
Nasapa a naisangol iti talon
Pinullo a tawen a natuduan ken nagkainaran
Nagtarindanum dagiti sakana ket ita narigat a sapatosan gapu ta limmayada
Dina inggingina ti lamiis ti tudo ken darang ti init a no maminsan nakaalalaanna iti sagubanit ti bagina
Babaen ti salukagna naitedna amin a kasapulan ti pimmusayen a kasimpungalanna ken ti bugbugtong a bunga ti ayanayatda ni Macario a lisensiado itan nga inhiniero
Lumbesen iti pitopulo ti tawen ni Lakay Badong
Mangrugin nga agyudyod dagiti piskelna a naritor iti rigat
Awanen daydi pigsa ken kired ti bagina
Nuang la ti lumakay ikatkatawana idi ngem akuenna a dinan kabaelan ti sumalog iti talon isu nga inyawatnan dagiti talonna ken ni Ayos a kaanakanna
Ni Macario ti inanamaenna a mangsukat kenkuana iti talon nga awan essemna iti trabaho a nangisaad kenkuana iti ayanna ita
Naammuan dayta ti lakay idi indariragna nga isun ti mangtalon kadagiti dagada
Tang saanak a mannalon
Pinagadalnak iti kinainhiniero isu a rumbeng ngarud nga ipakatko daytoy
Awan iti talon ti pusok
Kunak ngamin idi a kinaagrikultor ti alaem a kurso iti kolehio
Panawenen tapno tumakdangkayo iti talon
Saan nga agnanayon a kaludludonmo ti pitak
Isu ngarud a nagadalak tapno mayaonkayo iti rigat
Ilakoyo ketdin dagita talon ket umaykayon agnaed iti siudad
Diak kalikaguman ti kuarta ken biag a nagarbo barok
Diak met nga inarapaap ti agnaed iti siudad
Biagko ti talon ti Bantay Simmuso ket ti Karayan Immuleg insungbat idi ti lakay
Ala adda latta kadakayo Tang
Ngem ammuenyo met a ti panagnamayyo ti kalikagumko
Lumakaykayon ket nanamenyo koma metten ti nabatbati a tawenyo ditoy rabaw ti daga
Panawanyon ti talon ken ti Karayan Immuleg
Manen nagpanaas ti barukong ti lakay a nakalagip iti kakaisuna a putotna
Nangaton ti saad ni Macario iti maysa a kompania iti siudad ket narasrasay pay ngem iti mangrugin nga agkalbo a buok ti lakay no makalagip ti anakna nga agpa San Antonio
GAPGAPU da Lakay Badong ken Ayos a napan nangkita kadagiti raep
Pagpatpatangan dagiti aguliteg ti panagganaganda iti umay a lawas bayat ti pannagnada nga agawid
Iti isusungadda iti balay naisulek kadagiti matada ti marisdapo nga Sportivo iti paraangan
Addan sa ket ni Cario uliteg
Agasem sabali manen a modelo ti wheelsna iniseman ni Ayos ti pangamaenna
Wen sa barok sigagagar ti timek ti lakay a simmungbat
Nakulding ti iiliwanna iti anakna nga ikarkarigatanna nga iliwliwag no kua babaen ti isusurotna ken ni Ayos iti talon tapno buyaenna dagiti raep nga isalsala ti angin wenno babaen ti panangmatmatna iti Karayan Immuleg
Iti kabayagnan dina payen matandaanan no kaano daydi naudi a pannakaisarong ni Macario ditoy tinubuanna a lugar
Nagdanggay ti makarkarattot nga askaw dagiti dua a simrek iti inaladan tapno penkenda no ni Macario ti adda iti uneg
Cario sika kadi dayta
saludsodawag ni Lakay Badong
Wen Tang naisungbat manipud iti kadaklan
Nayawawanka man insan umisisem nga inkablaaw ni Ayos apaman a nakalaemda
Iti panaggabayda makita ti dakkel a gidiat dagiti agkasinsin
Nabaked a napugot ni Ayos a mangipakita iti kinamannalonna idinto a napudaw ni Macario adayo a naububing ti langana nupay naububing iti tallo a tawen ni Ayos
Ita man pay nga agpayso barok ania kadi a talaga ti gagaram ditoy San Antonio
Umay met datao umiliw
Amammokan Macario ammok adda pay naununeg a makaigapu iti panagpakastoymo nakuna ni Lakay Badong
Immisem ni Macario
Saankayo kadi a mailiw itoy anakyo Tang
Ngem ala sungbatak ti saludsodyo
Adda ita ditoy ti grupomi ta ti kompania a pagpapaayak ti nangabak iti bidding iti proyekto a mairusuat iti ilitayo a Dalton
Impugawna ti asuk ti sigariliona
Ania a proyekto insan
Kamaudiananna isardeng sa met laengen ni Mayor Brugudo Cumacaot ti agkurakot
Sabagay umadani manen ti eleksion insampitaw ni Ayos
Madalusan ti danum manipud iti Immuleg sa maidanon kadagiti balbalay babaen kadagiti tubo
Agpateg iti 250 milion a pisos ti nasao a proyekto atiddog a palawag ti inhiniero
Kasla adda siit a nangsiprad iti karabukob ni Lakay Badong
Nagkutikuti ti bibigna ngem awan simngaw a balikas
Ti Karayan Immuleg ti biagda
No awan daytoy matay metten dagiti taltalonda
Ita kayatda a pakibiangan
Napintas a damag saan kadi Tang
Adu ti maaddaan iti trabaho ken kumita pay ti kaban ti ili kinuna ni Macario
Madamdama laeng addanton da Mayor Cumacaot tapno umayda iwaragawag ti napintas a damag
Saan a napintas a damag dayta kadakami nga agtaltalon insan nadagsen ti tono ti boses ni Ayos
Sinalakniban dagidi appotayo idi punganay dayta a karayan tapno agtalinaed a nabiag para kadatayo a kaputotanda
Ita kayat a dadaelen ken pagnumaran dagiti anak ti salit a politiko
Rumbeng koma a pagtalinaedentayo daytoy tapno addanto met sublaten dagiti annakyo inkanunong ni Lakay Badong
Dadakkel ti angesna
Ta apay a seknannakayo dayta a banag insan Tang
Ilakoyon dagiti talonyo ket umaykayon iti siudad
Nasayaat ta addaka a kadua no kua ni Tatang
Barok tapno ibagak kenka saan a ti pannakailako dagiti daga ti solusion tapno kunam a di maapektaran dagiti talontayo
Mailako man agproblemanto met ti mangsublat no awanen ti maawid a danum iti karayan
Ala itinto sanguanan ni Mayor Cumacaot ti pangiyablatanyo kadagita a sentimientoyo pinangputed ni Macario iti saritaan a bulon ti panagturongna iti arubayan
Nabati ti amana ken ni Ayos nga agngilngilangil
Agalaunan ti malem idi sumangpet ti bunggoy ti mayor iti sentro ti San Antonio
Napartak dagiti askawna a nagturong iti nairanta a pagtugawanna iti sango
Adda iti abayna ni Macario
Umarimbangaw dagiti bumarangay
Intagay ti mayor ti imana tapno agtalna dagiti lumugar
Kakailian nupay adu ti pakakumikoman toy nanumo a mayoryo personal a dumatagak kadakayo tapno umayko ipadamag a napili ti Karayan Immuleg ditoy barangayyo a San Antonio a pakaipasdekan ti pannakapuso ti proyekto a mairugin iti mabiit
Ania kadi dayta a proyekto apo
maysa ti nagsaludsod kadagiti naitallaong
No la ket pagsayaatan sidadaankami a mangsuporta mayor
Ngem no pakaidagelanmi a mannalon sisasaganakami a mangirupir iti saanna a pannakatuloy kununa ni Lakay Badong
Napamulagat ti mayor
Nupay kasta naallangonna met la daras ti riknana ket inisemanna ti lakay
Ammona nga ama ni Macario daytoy
Adda ditoy ti patanor ti San Antonio ni Engineer Macario Mac Pegges
Isu ti mangilawlawag no ania daytoy a proyekto
tinaliaw ti mayor ni Macario
Appo a kabaranggayak naragsak toy numo toy biang a makasangokayo ita ditoy
No nadlawyo adda dagiti tattao a nagsublisubli iti mismo a Karayan Immuleg iti napalpalabas nga aldaw
Babaen ti makina maipagna kadagiti dadakkel a tubo ti danum a maidanon iti tunggal balay impalawag ti inhiniero
Di kad met maapektaran no kua dagitoy talonmi barok
sinaludsod ti maysa a baket
Inrekomenda ti grupo a tallopulo la a porsiento ti danum ti maala iti karayan
Ammoyo met gayam nga adda epektona sayo pay la ituloy
Maysa pay kasano a makasiguradokami a kasdiay laeng ti kaya a sultopen ti makinariayo ket awan met ti pakakitaan
kinuna ti maysa a lumakay
Appo naipasan daytoy a banag iti konseho ti ili isu a legal ti maaramid a proyekto imballaet ti mayor
Naaprobaran nga awan ti konsultasion
Ammoyo met a saan la a ti San Antonio ti agkamtud iti danum a pagtalon no maipursige dayta a proyekto no di pay dagiti kabangibang a barbarangay a mangususar iti danum ti Karayan Immuleg
Dakayon a mismo ti nagkuna a maapektaran dagiti taltalonmi
Ken insan Cario ti ammomi sika ti mangisakit kadakami ta ti karayan Immuleg ti naglanglangoyam idi ubingka
Kunam idi a nasken a matagiben ti pintasna
Iti pangngayonmo iti proyekto mabalin a maawan dayta a pintas
No awan ti Immuleg matay metten dagiti talon
Saankamin a makapagsecond crop imballaet ni Ayos
Sidadaan ti DWD a mangbayad kadagiti maapektaran a taltalon no la ketdi mapaneknekan a gapu iti proyekto a kumirang ti apit
Isu dayta tay awawaganda iti damage fee
TagaSan Antonionto dagiti agtrabaho isu a mangidateng met daytoy iti adu a pagsapulan kinuna ni Macario
Ta apay pay la nga iyuray a maabbatan ti karayan
Ken dagita kunam a trabaho temporario laeng dayta ta no malpas ti proyekto awanto met dagitan
Para iti agnanayon ti pagtaktakderanmi ta kayatmi a makitanto pay dagiti maiyanak a tagaSan Antonio ti ngayed ken pintas ti Immuleg nagsao manen ni Ayos
Wen saanmi nga ipalubos a marames ti Karayan Immuleg inyarimbangaw dagiti bumarangay
Idatagmi daytoy iti hunta probinsial
Nadagsen pay laeng ti rikna ni Lakay Badong uray idi agsangodan nga agama iti lamisaan tapno mangrabiida
Managsaggaysa ti suboda idinto a nagari ti ulimek iti nagbaetanda
Ti met laeng lakay ti nangburak iti daytoy
Diak impagarup a maaramidmo ti kastoy Macario kinuna ti lakay
Tang no mairingpas ti proyekto ket agballigi ti operasionna agdidiaya metten ti promosionko
Ditoyen a maipakitak ti inalatko kas inhiniero
Nasayaat ta makapagpatangta a kastoy ita tang
Ammo ni mayor a sika ti dadaulo dagiti mannalon ditoy ket respetarenda ti aniaman a desisionmo
Ania ti kayatmo a sawen Cario
pinerreng ni Lakay Badong ti anakna
Tang saanka a tao a nayanak idi kalman
Ammoyo ti kayatko a sawen
Nangted ni Mayor Cumacaot iti guduat milion tapno kumbinsirenkayo a mangipalubos iti pannakatuloy ti proyekto
Sisasagana kan pay a mangted iti sabali pay a kaguduat milion para kadakayo kasukat ti panangguyugoyyo kadagiti kalugaran
Diosko Marta kitaem kad toy bungam uray la nagugis ti lakay
Ania ti pangipagpagarupam kaniak
Wen awan adadalko anakko ngem saan a magatadan iti uray mano a riwriw a pirak ti prinsipiok
Daytoy la ti kakaisuna a maipagtangsitko idinto a sika a nangato ti adalna umumsienda ti likudam ta mabaybayadan ti pagtaktakderam
Ususarem a mangidadanes iti padam a tao ti kinangato ti adalmo
Saanko a maipangan dayta kunkunayo a prinsipio
Praktikal ti biag itan
Araramidek daytoy tapno saanto nga agbisin ti bangonek a pamilia
Talaga a sabalikan Cario
Diakon makita kenka daydi anakko a napnuan idealismo napangilangil ti lakay
Tapno ibagak kenka saanmonto a maitugot iti tanem ti adu a pirakmo
Ngem ti dayaw ken dignidad addanto latta a nakakabit iti naganmo
Dispensarem ngem diak pay la kayat a makita dayta panagruprupam ditoy balay
Awan naaramidan ni Macario no di pumanaw
Kabisadona ti amana
Immulog ket linugananna ti kotsena
Pinagandarna ket nainayad a rimmuar iti inaladan
Rimmuar met ni Lakay Badong kalpasan a naidalimanekna ti nangananda
Immuna a pinagunianna ni Ayos ta isu ti kaasitgan
Agpapatangtayo man barok
Sukonem bassit dagiti kakadua ta pagsasaritaantayo ti nasayaat nga aramidentayo
Dita balayyo ti pagummongan
Sige iyuraynak la ditan ta ayabak ida
Saan unay a nabayag ti panaguray ti lakay
Madamdama sumungaden dagiti kalugaranna
Naimbag a rabiim kaka inkablaawda
Kasta met kakabsat
Pinaayabankayo ken Ayos tapno pagpapatangantayo ti panangsalaknibtayo iti Immuleg
Kinaagpaysona mabainak kadakayo iti inaramid ti anakko
Ania ti mapampanunotmo nga aramidentayo kaka
Apagisu no bigat ta Martes session ti hunta probinsial
Mapankaminto ken ni Ayos tapno idatagmi toy problematayo
Kabayatanna ammuek man met ti kaririknayo ita kakadua
Umuna agyamankami iti panangisakitmo ti Karayan Immuleg
Ket ammuem nga addakami iti likudanyo iti aniaman nga addang a mapanunotmo nakuna ti maysa a panglakayen
Ala nasayaat no kasta ammak ken addingko binagi ni Ayos
Ngem no didatayo ipangag isaganatayo koma ti bagbagitayo para iti sigurado a nadara a rinnisiris
Nakasaganakayo kadi
impatalged dagiti mannalon
Awagantayo ti grupotayo iti Timpuyog dagiti Umili a Salaknib ti Karayan Immuleg
Nasapa pay laeng ngem addan iti kapitolio dagiti aguliteg
Kuna itay ti sekretaria ti hunta nga iyurayda ti pannakaawagda
Idi kuan addaytan ti bise gobernador
Nagpatengnga ni Lakay Badong
Pinatitna ti mikropono sa nagsao
Naimbag a bigatyo agkakadayaw a miem ti hunta probinsial
No mapatuloy ti nadakamat a proyekto saankami la ketdin a makapamindua nga agmula
Malaksid iti dayta magamsaw pay ti kinainosente ti Karayan Immuleg a nabayag a tinartaripato inililalaan dagidi pay laeng apongmi
Tulongandakami kadi tapno saanen a maituloy daytoy a proyekto a kunami a mangted iti didigra saan la nga iti Immuleg no di ket kadakami a mannalon kinuna ni Lakay Badong
TIMMAKDER ti maysa a bokal
Apo Pegges apay nga itakayo la nga agriri ket ipakita ti rekord a naaprobaran daytoyen iti iliyo
Dayta ngarud apo ta awan man la ti konsultasion a napasamak sakbay a naaprobaran insungbat ni Lakay Badong
Imposible dayta ibagbagam tata kinuna ti bise gobernador
Sa ket maysa para iti pagsayaatan ti ili a Dalton ti pannakaipasdek ti proyekto isu nga iyendorso ti hunta probinsial ti pannakatuloyna
Saan a nakauni ti lakay
Napalabas ti dua nga aldaw idi masaripatpatan ni Ayos dagiti trak nga agturong iti karayan
Napno dagitoy iti dadakkel a tubo
Binayabay ida ti tallo nga armado a lalaki
Iti likud sumarsaruno ti lugan ni Macario
Daras a naummong dagiti mannalon
Kaaduan ti nakasalikad iti talunasan
Ania ti kayat a sawen daytoy Cario
sipupungtot nga inlaaw ni Lakay Badong
Idiskargadan dagiti tubo
Apagisunto a marugian inton malpas ti piestat natay insungbat ni Macario
Diyo ibaba dagita
naturay ti timek ni Ayos
No agpilitkayo uray innibus
inriaw met ti dadduma
Dika makibiang no dimo kayat ti kumamakam iti piestat alalia he
impasarang ti maysa kadagiti armado a lalaki ti igamna ken ni Ayos
Alan insan ipalubosyon a maibaba dagitoy ta dikay manaktak kinuna ni Macario
Awan ti nagsao
Madlaw a medmedmedan dagiti mannalon ti pungtotda
Nakaiggem dagiti imada iti apputan ti talunasan
Napardas dagiti pasamak
Dimmarup ni Ayos ngem sakbay a maitagbatna ti bunengna nagbusi ti paltog ti maysa kadagiti armado a lalaki
Nakusbo ni Ayos
Dinilpatan ti danum ti karayan ti bagina
Nagkolor nalabaga ti danum
nagparintuod ni Lakay Badong sana binangon ti kaanakanna
Awanen ti anges ni Ayos
Iti nakita dagiti mannalon ti langa dagiti aguliteg gimmilayab ti pungtotda
Sakbay a nakapagkuti dagiti nagtagipaltog nagtudon dagiti talunasan
Naitagbat ti dadduma idinto a naiwelwel iti bagi dagiti tallo ti sumagmmano
Kas ken ni Ayos dinilpatan met ti Karayan Immuleg ti bangkay dagitoy
Lalo pay a limmabbaga ti danum
Makitam ti resulta ti panangipapilityo iti kayatyo
Naibuis ti biag ni Ayos
Ngem simbolo ti kinabannuar ket isu ti gapu tapno ituloymi a salakniban ti Immuleg intudo ni Lakay Badong ti anakna
Napabutngan dagiti nakalugan iti trak nga ayan dagiti tubo ket pinasayagdan dagiti trak nga immadayo
Nabati ni Macario a nakamattider iti ayanna
Saan a mamati a natayen ti kasinsinna
Ininut inyaddangna dagiti sakana
Immarakup iti amana ket kasla ubing a nagsangit
Pakawanendak tang
Saan a siak ti dumawatam iti pammakawan kinuna ni Lakay Badong
Insan siak ti nakaigapuan ti pannakapasagmo
Ngem ikarik iti rabaw ti bangkaymo idauluak dagiti bumarangay a mangsalaknib iti Karayan Immuleg
Agingga a sibibiagak didanto matagikua daytoy insaibbbek ni Macario sana sinakruy ti kasinsinna
Napalabas ti makalawas sa nagsubli dagiti trak
Kas iti sigud binayabay dagiti armado a lallaki
Iti likud sumarsaruno ti lugan ti mayor
Dagus a naummong dagiti mannalon nga indauluan dagiti agama a Lakay Badong ken Macario a nakaiggem iti paltog
Mayatkayo man wenno madikayo maituloyen ti proyekto
Saan a dakayo ti makatubeng iti daytoy
nasipnget ti rupa ti mayor a nagwagwagis
Mayatkayo man wenno madikayo dependeranmi daytoy a lugar
imbales ni Macario
Heh Mac agtalnaka ta uray sika ket nagnumar itoy a proyekto
nagsagkak ni Mayor Cumacaot
Isublik ti kuartam basta diyon riribuken ti Karayan Immuleg impuruak ni Macario ti bag a nakaipalaonan ti kuarta
Aglisika ditan Mac no dimo kayat ti maipada iti kasinsinmo
Saan a bale mayor nakasaganaak a mapasag ngem ipasiguradok met a maipadakayo kadagiti buyotmo a naganda lat agsubli sadiay ili
immirut ti petpet ni Macario iti paltog
Kinita ti mayor dagiti bumarangay
Iti langa dagitoy awan amakda a pumatay ken matay mairupirda la ketdi ti kalinteganda
Minulagatanna da Lakay Badong ken Macario ngem nakidinnaer dagitoy
Imbawing ti mayor ti panagkitana
Saantayo pay a nalpas impangtana sa limmugan iti kotsena
Intayon immandarna kadagiti pasurotna
Nakasaganakami iti aniaman nga oras mayor impakamakam ni Macario
Nagdiri dagiti bumarangay idi agbuelta dagiti lugan
Impukkawda ti nagan daydi Ayos ken ni Macario
Simmina ni Lakay Badong iti grupo tapno luminong iti duogan a kayo
Ammona saan pay a nalpas ti laban
Agsublinto ti mayor tapno ipursigena ti natunday a proyekto
Ngem awan itan ti amakna ta ammona nga idauluanto latta ni Macario dagiti bumarangay tapno malapdan ti pannakadadael ti ipatpategda a Karayan Immuleg
Manipud iti iddak a masmaspig a papag bimmangonak ta medio dagaangenak
Alas siete pay laeng ti bigat iti dayta a Sabado ngem mariknan ti bara nga iyeg ti kalgaw
Talagan san a saan a maigawid ti panagbaliw ti panawen
Global warming a kuna diay tibi ni Baket Itang tay kaarrubami a reyna ti tsismis ditoy lugarmi a Cabsil
Kanayonkami a mapan makibuya ta dakkel diay tibida
Kaykayat met ni Baket Itang no ipadpadamagmi kadagiti nagannakmi ti kasla pagsinean a tibida
Nalukmeg ken pandek ni Baket Itang a kanayon a nakaaritos iti dangling ken napno iti singsing dagiti ramayna
Sangkaparammagna a naggapu ken lakayna a Pascual nga uray no agtawenen iti nasurok innem a pulo saanna pay a mapanunot ti agawid manipud sadiay Riyadh a pagtrabahuanna
Agtawen metten ni Baket Itang iti innem a pulo ngem naparagsit pay laeng
Huston sa diay kunkuna dagiti kalugaranmi nga energy drinkna dagiti sayangguseng a mangmangegna iti agmalem
Awawaganda iti mensahera iti tsismis ta manipud iti krosing dita haywey agingga iti Nagbasaran ti kabangibangmi a barangay iti daya arigna ammona amin a pakasaritaan ti biag dagiti tao
Maysa a bigat manipud iti paraanganmi napasungadak ti baket a magmagna nga agpalaud
Kas iti sigud a nakabidang manen iti nadulpet a tualia
Nalabit a mapan manen dita krosing
Binigat paseten ti panagbiagna ti panagestambayna iti waiting shed tapno agobserbar kadagiti estudiante ken kalugaranmi a mapan iti kabisera
Iti met malem iti talipapa iti sango ti eskuelami nga elementaria ti ayuyangna tapno siputanna ti garaw dagiti mangisursuro ken dagitay estudiante ti hayskul a sumalog iti pagadalan iti sagpat ti turod
Madillawnanto amin a di manganano manipud panagaruatda agingga iti aramidda sananto mapan isarsarita kadagitay padana a komentarista ti barangay
No koma adda bitbitna a tambor ay
atiwenna koma ti bombo radyo
Apaman a nakalabes iti inaladanmi dinagdagusko met ti rimmuar tapno surotek
Sigurado adda manen mapasamak itoy nga ipapanna iti krosing ket dayta ti kayatko nga ammuen
Papanam a bigbigat sika Ligaya
Dikan sa pay naggisigis nangngegko a sinaludsod ni Nanang ngem diakon nasungbatan ta isu metten ti panagtarayko nga agturong iti krosing
Nadanonko ni Baket Itang a kaduana ni Baket Insiang ti katag teamna
No kasla insaltek a kuribot ni Baket Itang kasla impasiki a bigao ken natayag met ni Baket Insiang
Kulay naranghita ti buokna ta kanayonna a tintinaan
Huston sa ti pagsasaao a berds wit da seym peder plak togeder ta agpada dagiti dua a komentarista ti barangay
Mayat man ti panagginginnarikgikda bayat ti panangipangato panangipababada ti panagkitada ken ni Manang Saniata a cashier ti groseria diay kabiseraNakatakder daytoy iti ballasiw ti haywey
Napanak nakitugaw kaniada iti waiting shed tapno nalawag a mangngegko ti pagsarsaritaanda
Ammom atanud kunada man nga agsusukot ti nobio dayta a Saniata inyabbong ni Baket Itang ti dakulap iti ngiwatna kagiddan ti panangiyarasaasna iti padana a baket
nagbullad dagiti siguden a dadakkel a mata ni Baket Insiang sa nagngirsi ket medio naglugad ti sumilap a pustisona
Patiennak atanud ta diay apok ti nakakita
Isu gayam a rabiin no makaawawid sika ta mapan pay no kua sumurot iti no asino ditan inyayug manen ti baket a nalukmeg kagiddan ii panangibakalna ti panagkitana iti balasang a puon ti topikoda a lumugluganen iti nagsardeng a mini bus
Sabagay kitaem ti bagina Atanud Itang kasla nasagsagen ta agbuyong payen
Idi siak ti kasta ti tawenna ay saan a panangipangas ngem adu a babbaro ti mapataliaw no kasdiay a lumabasak iti ummongda uray la nagsapri ti ngiwat ni Baket Insiang iti panagkatawana ket dandani naipugsona ti pustisona a pirak
Imbag ta naamilna a dagus ti dilana isu a naipuesto met laeng
Nasaomom Atanud Insiang
Dakkel pay ket ngata a ti posibilidadna a nagpaikkaten dayta
Ket no agsakang payen
Sabali a talagan ti agtutubo ita
Saanen a kas idi datayo a naemma ti babbalasang
Naginnapir dagiti dua
Mayat manen ti bigatda a nakapaginnestoria iti biag ti kalugaranda
Pagammuan ta adda nangtukma iti kullapit a takiag ni Baket Insiang
Ni Lakay Pulikin ti sobsobra ti angkit nga asawana
Addaka man ditoyen a makitsistsismis a bakbaketan
Awan pay madanonan a pammigat ti aggapu iti talon
Ammom met a kapadesen ti panaggagatud
immandar ti lakay
Kinautna ti bassit a kahita a naikabit iti barikesna
Nakarikna siguro manen iti panagkupit ti barukongna isu a nangkaut iti agasna nga ashmasolon
Panawanka pay Atanud Itang ta narigat ti madapig kinuna ni Baket Insiang sa immunan a nagna a sarsarunuen ti kasla abalabal ti angesna nga asawana
Nabati met nga agsipsipat nga agkatkatawa ni Baket Itang a kasla ubing a marayaw iti idiar dagiti agassawa nga agpadpadaya
Inkanayonko metten ti timmakder ta napasungadak ni Aira tay kaeskuelaak iti Gred payb a kaarrubami met laeng
Apagisu a naglukaten ti computer cafe iti ballasiw ti kalsada
Awisek man laengen ta mapankami agayayam iti farmville
Apagisu nga ipukkaw ni Manong Delfin a nalpasen ti orasmi iti computer idi adda mangngegko a riaw manipud iti waiting shed
Diakon intuloy ti nagpaplas payb ket ginuyodkon ni Aira tapno mapanmi kitaen ti mapaspasamak
Apagdanonmi iti waiting shed a napno iti usioso nadlawko a dagus ti lumablabbaga a pispis ni Baket Itang
Apay inananodan ni Baket Itang
sinaludsod ni Nanang a maysa gayam kadagiti naitallaong
Umaynak ngata koma biroken isu a nagpakrosing
Ayna kunam aya komadre ket tinapak ni Toniong
insungbat ni Anti Myrene a madama nga aggadgadgad iti yelo para iti lakona a halohalo
Di la nakakaasin dakayo
pinampag pay ni nanang ti barukongna
Kastoy dayta komadre insagpaw ni Angkel Simo a traysikelan
Agtugtugaw itay dita ni Baket Itang dita waiting shed a nangpanawan ti besprenna a ni Baket Insiang
Idi kuan simmangpet ni Toniong ket nagtakder dita waiting shed a nakatalikod kadayta baket
Bigla lattan nga imbaba ni Baket Itang ti shortpan ni Toniong ket nakitan a tay tallo ti abotna a karsonsiliona insalaysay ni Angkel Simo a makakatkatawa idinto a kasla pay laeng nakatuknot atang ti baket a mangsarsarapa iti pispisna
Ket ania pay koma tinapak a ni Toniong ta pispis ni Baket Itang isu a kaslan pauraga a baka ti rungaabna agkatkatawa met a binagi ni Anti Myrene
Inangawko laeng ti laglag agsasaibbek a kinuna ti napapispisan
Ania ti kuna ngarud ni Toniong
insalpika met ni Baket Insiang a kasangsangpetna
Nadamagna siguro ti napasamak isu nga adda ita ditoy
Dinagusna a napan inapungol ti besprenna
Naaremka pay met gayam a bakbaketan
inyayug ti drayber ket nagkakatawa amin a tao iti waiting shed
Pati dakami ken ni Aira ket naisurot a nakipagkatawa
Adadda la ket ngaruden ti saibbek ni Baket Itang a kasta unay ti kusilapna kadagiti immaribungbong
Saan a rimrimmuar ni Baket Itang iti sumagmamano nga aldaw
Nagnakem siguron kinuna ni Nanang
Agasem met ngamin ti mapapispisan aya
Siguro agsardeng metten nga aglablabilab iti di manganano
Ngem iti malem ti sumuno a Sabado bayat ti igagatangko iti sitsiria iti bassit a sarisari store iti krosing napasungadak ni Baket Itang a kaduana ni Baket Insiang
Manipud iti ayanko a gumatgatang nalawag a mangngegko ti saritaan dagiti komentarista
Idi laeng a nadlawko nga adda gayam badang nga igpil ni Baket Itang
Mabuteng ngatan a mapapispisan isu nga addan igamna
Ay adda kad ipadamagko atanud nangngegko a kinuna ni Baket Insiang
Naudin sa met dataon yo medio naspig ti isem ni Baket Itang
Kasla saanna a maawat a naunaan iti kaudian a damag
Wen gayam ania
Makalawas a tinarakenmo dayta limteg a pispismo
inkatawa ti baket a nakuttong ngem saanna nga intuloy ti nagpaggaak ta immatiddog ti subsob ni Baket Insiang
Saan ngata nga adda relasionda atanud
kasla napagustuan a baed ni Baket Itang iti naammuanna
Ngem di met kasadodan a dua
Dida la mabainen
intanupra ni Baket Itang
Talaga a nagatel ni daydiay a mistra
Sino ti nagatel Nana
kasla mangukop a karasaen a nakasagana a tumukkaw ni Maam Onor a saanda gayam a napuotan nga immasideg
Panagkunak nangngegna amin a sinasao dagiti dua a tsismosa
Agpakabisera koma ngata isu nga adda ita ditoy waiting shed
kua addaka gayam dita indueto da Baket Itang ken Insiang a kaslada nasibugan iti nalamiis a danum
Ania ti ibagbagam Nana Insiang nga adda relasionmi ken ni Sir Cesar
Wen nakikaluganak kenkuana idi naminsan nga aldaw ta nakigiddanak a nagpakabisera
Paunayka metten a bakbaketan ibagbagam ketdin nga agkamalalakami
dandani idugsol ni Maestra Onor ti tammudona iti rupa ni Baket Insiang
Saan a sika mistra medio agtigergeren ti bibig ti naitudo
Mangrugi metten nga agmarangmang dagiti tao iti waiting shed
Wen saan a sika maam impapainayad met ni Baket Itang
Ta siak pay la ti iyawawanmo iti tengnga ti aldaw sika a baket a tarabitab
no palausen ti manarita umasuken ti agong ni Maam Onor
Nagtalinaed a kasla natuktokan a bisukol dagiti dua a baket
Saanda siguro a namnamaen a maitured ida a pagsawsawan ni Maam Onor
Tandaananyo uray pay babbaketkayon rubirobek dagita nabunglog a ngiwatyo no didak sardengan a pagtsistsismisan
intudo pay ida naminsan ni Maam Onor sana tinallikudan dagiti babbaket a kaarig natilmonda itan dagiti nagsiping a dilada
Ngem saan latta a naleksion dagiti babbaket a tsismosa
Agalas sais pay laeng iti sumuno a bigat nakatungrarawen ti uloda iti labes ti saan unay a nangato nga aladmi bayat ti panagsagsagad ni nanang iti paraanganmi
Talaga a nasukir dayta Jovita a balasangmo sika Josing
Agasem kalkalpasna laeng iti hayskul nangasawan
nangngegko a kinuna ni Baket Itang
Wen nasapa a nagutsootso impasaruno ni Baket Insiang
Nasapa ngamin a nangasawa ni Manang Jovita ket makipagnanaedda ita ken Manong Marino iti balaymi
Anak la ti anak a nana
No nailawan a ket masapul latta a tulongan insungbat ni nanang
Ay naanuska man
No siak a ket diak ida awaten iti balaymi pwe
intanupra manen ni Baket Itang
Pagtalawem ketdin Josing
Awan serserbina nga inanak insegunda ni baket Insiang a nangpaatiddog pay iti immusuos a subsobna
Laksidem idan
Dayta ti saanko a maaramid Nana Itang insardeng ni nanang ti panagsagadna ket sinangona dagiti dua
No nakayam idi a binaybayan tay anakmo nga addaan rangkap saan kaniak nana
Aniaman ti pagbiddutanda awatek ken tulongak ida a bumangon iti nakaitublakanda mangrugin a ngumato ti timek ni Nanang
martirka a Josing no kasta naginnapir pay dagiti dua
Diay ketdi koma anakmo Nana Itang a nangmolestia iti aglaklako iti laya a tagaCagayan ti rumbeng a laksidem
Apay ngay a napanmo idi inareglo iti siento beinte mil tapno saandan nga idarum
Dika pay la binayan a malungsot iti pagbaludan tapno saanen a makapaltog iti panay met ngad padamgis a kas iti inubrana itay nabiit iti retirado a soldado
Ita saanmo met a mapan isuko no di ilemlemmengmo
Ipadpadamagmo pay nga inggatangam iti shotgunna tapno dida magaraw
Nalawag a panangkonsintir dayta saan kadi Nana
nadagsen a palagid ni nanang
Hay no isuda idi ti nangiyababog ken ni Manang Jovita ken ni Manong Marino
Isuda pay idin ti makisangsango no kasdiay nga umay idi agpasiar iti sardam
Arigna isudan ti nangsungsungbat iti wen iti agararem ta isuda met ti nangnangruna a nangkakaan iti agdudumat klasena a tsokolate a regalona ni manang
Ita ketdin ta nailawan dagiti dua kastan ti ibagbagada
Awan a talaga ti manaknakem dagitoy
Manipud iti siledda ken manang bigla a rimmuar ni Manong Marino
Kuso pay laeng ti kulot a buokna
Nalabit a nalukag iti ingangato ti timek ni nanang
Saan sa a nasiputan dagiti tsismosa ta mayat pay laeng ti katkatawada
Naladawen idi nadlawda ni Manong Marino nga asidegen iti ayanda
Sakbay a nakagunay dagiti dua a babbaket nagdisson ti gemgem ni kayong iti pagigupda iti digo
No diak maallilaw tay pimmirak a pustiso ni Baket Insiang ti naipalladaw itay manipud iti ngiwatna
Bigbigatendakami ketdin a tsistsismisen ninayo a bakbaketan
inradies ni kayong
Idi ilayatna manen ti imana nagbuagit dagiti dua nga immadayo
Malaksid iti kinalaingda nga agtsismis adda pay sabali nga aramid dagiti dua
Malagipko daydi Huebes a kaaddak iti bassit a farm da Anti Loding a kasinsin ni nanang iti daya
Nairana idi nga immayda ta dumawatda kano iti kalamansi a pagperresda iti lagdaw
Bayagna la a nagwen ni anti kasladan naibulos a kalding a nagburas
Pasar ti lima a kilo ngata ti naalada
Idi makitada dagiti nagaatiddog a bunga ti tarong iti sabali a paset ti farm ay ket naginnunadan a nagpuros
Binayan lattan ni anti ida ta saanna a kayat ti agbalin a topiko ti tsismis
Ngem iti mumalem daydi nga aldaw kasta unay ti bassawang ni ikit ta nadamagna a saanda nga inyawid dagiti binurasda a kalamansi ken tarong no di ket intarusda nga inlako iti tiendaan ti San Domingo
Adda pay daydi gundaway a linibasda nga innala tay radio kaset ni Lakay Tasio a kabsat ni Baket Itang
Kasta unay ti tabbaaw ti lakay idi maduktalanna nga awan tay pagdengdengganna iti
Bianong a paboritona a dengdenggen no kasta a malpas ti pangaldaw
Inlunlunod ti lakay nga agalmoranas koma diay nangala iti kasla bukel ti sarguelas ti nangala ngem saanen a nagsubli daydi radio kaset
Idi agangay nagdinamag laengen iti Cabsil a napan inlako dagiti dua a baket iti menos presio iti muslim nga adda puestona diay tiendaan
Impambarda kano nga adu ti radio kasetda isu nga ilakodan imbes a madadael a di maususar
Nagpuonanda kan iti 51015 a tongit daydi naglakuanda
Alisto pay dagiti dua a babbaket a mapan makipunsion
Kuna man ni nanang nga immalada kadagiti ammada a nabirngasan iti arkos ti bodaan ditoy ilimi a San Angkuan
Kas met laeng kadagiti ammada adda listaanda dagiti agpasken
Addada latta uray saanda a maimbitaran
Saanda pay a mapnek ta agiyawidda pay
Ibagada a kanen ti tarakenda nga aso ngem saanda met nga awaten no tulang ti ited ti agpasken
Iti isasangpet da Ninong Danny ken Ninang Suzie a ninong ken ninangko iti buniag a nagbalikbayan manipud Australia nagpadayada kalpasan a pinabendisionanda ti baro a balayda
Adu ti sagana
Maysaak met idi kadagiti adda iti dayaan ta inkuyognak ni nanang
Kas ninamnama adda manen dagiti dua a babbaket
Sangkadayawda ti napintas a balay dagiti nagbalikbayan
Sabali kano a talaga ti adut kuartana
Ngem ammom atanud no siak ti kas kada Danny diak kayat a kastoy ti klase ti padaya
Wen a atanud
Ngem nasayaat met latta ta ne mairanudta
Pudno ta kunam he
Ibagbaga pay ketdi ti dadduma nga adda apatapatna isu a kullapit latta
Pagamammuan ta naggiddan a timmakder dagiti dua a babbaket nga apputda dagiti tianda
Iti ilalabasda iti sanguanak nga umininum iti pepsi nangngegko ti panaggaradugod ti boksitda
Nagturongda iti kinawayanan iti ballasiw ti kalsada
Nagalastran sa metten ta tianyo nana impakamakam ti maysa a sangaili a nakasiput kadakuada
Minansoyo met ngamin ta chichen curry ket adda gatasna
Baka adda laktos intoleransyo impukkaw pay ti maysa
Binukodanda dayta sangamalukong a macaroni salad kunam a innayon ti kasangsangoda itay a natadem ti panagmatmatana a baket a di nakaraman iti salad ta intakdang met amin dagiti dua
Saanen nga inkaskaso pay dagiti dua a babbaket dagiti kantiaw ta kaslada asuk a nagpukaw iti linged dagiti kawayan
Iti panunotko kasla makitkitak ida a nagtinnallikud a nagmasngaad iti kasamekan
Naimbag laengen ta saan a panagrarabong amangan no matugkik pay ti kerretda no dida makita ti pagpuggiitanda
Maysa pay ditoy ti ayan dagitay mamerienda kas iti miki barbekio ken halohalo
Adu pay ti mangngeg nga estoria
Ayna addan sa nangpayugpog kadata atanud kasla napaksuyan pay laeng ti timek ni Baket Itang
Kasla ngarud kasta sika
Sangarakem a diatabs ti nainumko ngem di met pimmipia
Idi nagangerak iti ukis ti kayo ti lumboy ay ket naminpinsan a nagtalna ti diables a sakit ti tian insungbat ni Baket Insiang
Iti panagkitak lalo pay a kimmuttong kalpasan ti tallo aldaw a panagpasikalna
Ay agpadata
Nagangerak met iti punnuot ti ramut ti balayang ket isu ti inininumko
Inanusak ti sugpetna ta awan met ti epektona diay made in Saudi a polymagma
Isu ti nalagipko a kuna daydi Dios ti aluadna a Baket Silling a mangngagas madlaw ti rurod iti timek ni Baket Itang
No dinto met nangipan iti asin da Danny iti rabaw ti lamisaan
Nasamay kan daydiay a pangsukal iti gamud iti dayaan
Maammuak laeng no asino dayta nga adda balinbalinna ta kitaek no diak ipatiliw ti kararuana iti surkano
Ipupokmo iti uneg ti botelia ti sammigel kunam atanud
Ay narigat la ti agsasao ngem adda pattapattak a daydiay kasangsangota idi a pada a baket ti makinaramid
Natadem ti panagmatmatana ni daydiay atanud kinuna ni Baket Itang
Immapal ngata kadagita singsingmo ken kadayta aritosmo nga araruyoy kinita ni Baket Insiang dagiti alahas ti besprenna a kaslan aghepa iti kinakiawna
Dina met ngad bagay ta kasla aglanglangan a mamasang iti balay pagraragsakan
Ania ketdin ya dagitoy a babbaket nakunak iti nakemko
No naglawagan a gapu iti kaadu ti nakanda ti makaigapu iti panagsakit ti tianda ita pabasolendan diay kinasangoda a nanggamud kaniada
Idi maumada a mangesestoria iti panagburisda insublatda a pagpatangan ni Manang Jovita
Nalabit saandak a nakita nga adda iti asidegda isu nga awan serreg ti ngiwatda nga agsao
Ania la ngatan ya unay ti pangisitda ta paboritoda a topiko ti kabsatko
Ayna talagan sa a di mapmapnek dayta Jovita atanud inrugi ni baket Insiang
Wen sa ketdi sika ta agkararuar no kasta nga awan ni Marino a lakayna
Panagkunak mapan makisinsinnarak intangaab met ni Baket Itang ket naiyangad pay ni Anti Mayrene ti ulona a madama nga aggadgadgad iti yelo apaman a nangngegna ti sinao ti baket
Ngem pangalalaanna ngay ngarud ti gastosenna a rumuar ket awan met ti pagsapulanna
Panagkunak a ket gasgsatuenna ti kuarta ni lakayna iti tunggal ruarna
Ay sus Apo nakababain nga aramid atanud
Ipadigona la ngaruden ti tilapia a para koma ket Marino kuarta pay la ti asawana ti usarenna
Awan katangaanen no saan a ni Marino kinuna manen ni Baket Intang
Amangan no pinainumna a iti nagpawpawanna isu nga immamo lalo ti uray la nga ni lalaki
Nabileg kano ket daydiay a tagiamo insungbat met ni Baket Insiang
Ay kasdiay aya
Impainumnan ti rugitna
Kadiri tinulad pay ni Baket Intang ti ekspresion dagiti artista a teenagers iti telebision
Nagininayadak nga immadayo
Nasken nga ipakaammok ken ni nanang daytoy a sinasao dagiti dua
Rimuar itay da Manang Jovita ken Manong Marino
Makaammon ni nanang a mangipakaammo kadakuada
Aglablabesen dagitoy a babbaket
Pudno a kanayon a rumuar ni manang no kadiay nga nga addan iti trabahona ni Kayong Marino ta mapmapanna surnadan ti pannakaipagna dagiti papelesna nga agad
Sabali met ti pangipapananen dagitoy a labilab
Madamaak a makiayayayam iti langit lupa kada Aira idi pinukkawannak ni nanang kalpasan ti sumagmamano nga oras
Nagtarusak ngamin iti lakon da Aira itay maibagak ti sarsaritaen dagiti dua a babbaket
Nagteks kano ni Manang Jovita a mapankami iti krosing ta iyawidmi dagiti kargada
Madamana kan a sangsangaten dagiti agpartner a babbaket
Pinidutko ti ismagelko nga ispartan ket nagdardarasakon a napan kimmamakam ken ni nanang a kaslan di makaanak a pusa a nagtaray nga agpakrosing
Kasla adda siuting iti pelikula da Sarah Geronimo ken Gerald Anderson
Agsaganakayo ita a dua a bakbaketan ta siak ti mangputed kadagita malamartines a bilit a dilayo
nadanonmi nga ipukpukkaw ni Manang Jovita
Ay awan ti sinasaok a kasta nakkong uray makimat ni Atanud Insiang insapata ti labilab a baket
Ayna saanka nga agkasta atanud ta dakes ti agisapata napatandaan pay ti nainaganan
Awan ti imbagayo nga adda umumay mangkalkallong kaniak no kasdiay nga awan ni lakayko
Ibagbagayo pay a kuartana ti gasgastuek a mapan makisinnarak
Agsaganakayo ta dandani itan dagiti pulis nga inayaban ni Marino
simmingkiten ti mata ni manang iti pungtotna
Ay dika agkaskasta nakkong ta awan ti pammaneknekmo nga adda sinaomi a kasta
Amangan no sika ti ipapulismi medio naallangon sa ni Baket Itang ti riknana ket nagbaniekes pay
Siak pay itan ti pagbalinenyo nga agparparbo iti sarita
Anti Myrene umaymo man paneknekan ti sinasao dagitoy tarabitab a babbaket impukkaw manen ni manang
Wen ayabannakto lattan nga umay agsaksi Jovita
Aggadgadak man pay iti yelo ket ne adu ti kustomer no kastoy nga adda drama ditoy krosing inkatawa ti aglaklako iti halohalo
Sana impasaruno adda pay itay ni adingmo a Ligaya itay agsasao dagita a babbaket
Patien met ngata dagiti pulis ta ubing ta saanna nga ammo ti agulbod dayta
Adda nagsardeng a lugan iti sango ti krosing
Nakalawlawag a mabasa ti naimarka iti likudan ti tsalekona ti KOMANDER ANTOKOY MR
Kasla naperresanen a lagdaw da Baket Itang ken Baket Insiang
Saanen nga angangaw daytoy ta addan dagiti pulis iti sanguananda
Adda pay reporter a mangkober iti pannakatiliwda
Pakawanennakami nakkong Jovita balasangko
Dinakami kad la ipapulisen ta kababain
Saanminton nga ululiten nakkong pangngaasim induetoda a kasla agleksio iti Semana Santa sada nagparintumeng iti sango ni manang a mangmesmesmes pay laeng
Impunas pay ni Baket Itang ti butegna iti gayadan ti bidangna a tualia
Ay saandak a maalan iti kasta dakayo a nalaing a mangparpardaya
Itan ti tiempo nga agnakemkayo
Ala Sarge Ventura tiliwenyon dagitoy dua a bakbaketan
Sumarunokami ken lakay sadiay prisinto kinuna ketdi ni Manang Jovita
Maipakitanto ken makomentaran babaen ken ni Komander Antokoy ti napasamak kadagiti labid a babbaket
Agdinamagton iti sibubukel a probinsia ti dakes nga aramid dagiti agpartner a tsismosa
Ay nagdakkel la ketdi a pakaibabainan dagitoy labid iti nagkurusan ti pannakaitelevise ti pannakaarestoda
Abalangabala pa rin ang matanda
Iti siledna sinirig pay naminsan ni Dan ti langana iti dakkel a sarming ti aparador
Penpennekenna no mayataday met laeng iti okasion ti napilina nga aruaten
Pinidutna ti gel iti lamiseta ket pinulagidanna ti apsay a buokna
Dan rummuarka ditan barok
Kababain no sika ti iyururay dagiti mamaestra impukkaw ni Nana Diling nga inana nga agkupkupin iti linabaanna iti salas
Kasla mas excited pay ti inana ngem isuna a mapan agsarita iti tallaong
Pinugsitanna ti polona iti bangbanglona a Hugo Boss ket nagdardarasen a rimmuar
Mayat met laengen toy suotko Nang
pinagunianna ti inana a nalabsanna iti salas
Maymayat dayta ta saan unay a pormal
Adadu ti aggusto kenka a babbalasang iti dayta a pormam barok inkatawa ni Nana Diling a nangsirig iti langa ni Dan
Ania ket ni Nanangen
Kunam la dayta ta anaknak insungbat ni Dan ket sinakayannan ti maris naranghita a motorna
Dagus a sinabat ni maestra Hydie a nangiyukkor iti lei iti tengngedna
Naiwaragawag ti panagmartsa dagiti agraduar ken nagannak
Iti ilalabasda iti tallaong mababain ni Dan ta nakataliaw kenkuana dagiti tattao nga immay nagbuya
Manmanoda ngamin a makita ti baro ta kanayon met nga adda iti kabisera
Masansan a rabiin no makaawid
No dadduma uray piesta opisial wenno Sabado ken Domingo adda latta trabahona
Iti panagturong dagiti agraduar ken nagannak iti nairanta a pagtugawanda nakikaabay ni Dan iti superbisor ti distrito ti prinsipal ken kokonsehal ti ili iti makinsango a tugaw
Isu pay laeng ti pannakakitana iti naganna a naimarka iti telon iti entablado
Kamaudiananna baro pay apo daytoy naisangsangayan a sangailitayo iti tawenna a duapulo ket pito
Ita adtoy ngaruden ni Mr
Dan Neil Tagupa inggibus ti maestra
Natibong a sipsipat ti nangitulod kenkuana iti entablado
Nagulimek met ti tallaong idi rugiannan ti agsarita
Maysa kadagiti agbuybuya ni Ishty
Iti tawenna a duapulo ket dua maysan a naananay a narse
Nagawid ditoy barangayda manipud iti Manila a nagbasaan ken nangalaanna iti eksaminasion
Napudaw ken napino ti kudilna addaan iti makaalino a pammagi
Lalo pay a makapagargari ti isemna a mangipakita iti braces iti ngipenna
Adu a babbaro ti barangayda ti matiritir ti tengngedda no lumabas
Kadua ni Ishty ni Carmela ti barkada ken dati a kaeskuelaanna iti elementaria ken sekundaria
Ti misterioso a baro he
insungbat ni Carmela
Ngem kitaem fren bagay la unay kenkuana ti aruatna
Sus denggem ketdi ti ibagbagana
Sabali la a talaga ti journalist aya
Adda bagas ti sarsaritaenna
Hey ita man pay a kasta ti panagsasaom
Dimo kunaen nga adda naisangsangayan a riknam ken ni Manong Dan fren immulagat ni Carmela ken ni Ishty
Nakalallalaki a kitaen ti panagsikkawilna o
inyisem ni Ishty
Hay apo di kaya dayta hipnotismom a patinnagen ni Manong Dan
Siak ti patiem
Bayat ti kaawanmo awan pay nadamagko a babai ditoy a nakainnasideg ti riknana nupay adda met makitkitak nga iyawawidna no kua
Kayatko nga agbalin a boypren
Kursonadak ti langana
Siak ti mangpaamo kenkuana addayta manen ti pilia nga isem ni Ishty
Saannaka a tipo dayta
A very serious guy will not make patol sa sosyalerang tuladmo Ishty
Asa ka pa
Sige ipakitak a kabaelak
Mabalinko ti makipinnusta inkarit ni Ishty
Ok no mapatinnagmo siak ti makaammo iti loadmo iti tallo a bulan
Trenta pesos tunggal aldaw
Ngem no dimo maala ti riknana siak ti adda libre a loadna ken kukuak tay kursonadak a shortsmo
inyawat ni Carmela ti imana
napnuan kasiguraduan nga inalamano ni Ishty ti gayyemna
Ngem kasanon ti boyprenmo a nabati iti Manila fren
dinamag ni Carmela idi agangay
Dandaniakon mauma kenkuana fren
Diak magustuan ti kinaselosona
Ket ania ti planom ken ni Manong Dan
No mapatinnagko di isun ti nobiok fren
Nasipngeten idi makasangpet ni Dan iti balayda iti sumuno nga aldaw
Idalanda pay ngamin iti computer tapno masimpa dagiti mayannatup a videos para iti estoria
Dagus a tinurongna ti lamiseta iti siledna a nakaidissuan tay nabatina a selponna
Addan iti uneg ti bus nga agpakabisera idi malagipna ti selponna nga agtsacharge
Pinidutna tapno kitaenna dagiti mensahe
Adda text dagiti barkadana a da Ronald ken Randy
Agawawisda nga aginum
Sangsangpetda a naggapu iti Manila
Adda met text tay sekretaria ti gobernador a mangipakpakaammo iti kaadda ti press conference a maangay iti kabigatanna sadiay kapitolio
Ken adda baro a numero a nangipatulod iti quotes
Asino ngata daytoy
nakuna ni Dan iti bagina
Saan a mahilig nga agtetext ken saanna nga ugali nga iwaras ti numerona
Nupay kasta sinungbatanna ti text
Nice quotes
Asinoda kadi Apo
Apagisu a nakasukat idi aguni ti selponna
Daytay nagipatulod iti quote
Maymaysa laeng ti ammona nga agnagan iti kasta
Daytay tagaamianan
Ngem nabayagen a saanna daytoy a nakita
Ti ammona agnaed daytoy iti Manila
Rinugian manen ni Dan ti nagpindot iti keypad ti selponna
Awan pay maysa a minuto naguni manen ti selpon ni Dan
Innalana pay gayam ti numero iti kaeskuelaak idi iti elementaria a ni Kolo nakudkod ni Dan ti teltelna
Kasinsin ni Ishty ni Kolo
Awan la ngata ti maubra daytoy nga Ishty isu a nagdudukotanna a katext
Sigurado inton bigat saanton nga agtext daytoy isu a pagustuannan ita a rabii
Naglaingka a sumarita idi kalman
Dinengngegko amin dagiti imbagbagam
Napangilangil ni Dan
Saan a naruam a daydayawen ti maysa a balasang
Nangruna la unay iti kas ken ni Ishty
Nupay nabayagen a dina nakita daytoy ammona a sosialera daytoy
Tay tipo a saan nga agkainteres iti kas kenkuana a nupay adda met kupkupikopanna a taer saan unay a mahilig iti gimikan
Makaanayen nga adda iti uneg ti balay no kasta nga awan trabahona
Kasla awan appealna iti babbai
Adu pay ti napagpatanganda iti dayta a panagtinnextda
Dinamag ni Dan no adda boypren ni Ishty a nagkunaan met ti balasang nga awan
Inyangaw ni Ishty nga agkitada iti kantina iti sango ti balayda tapno aginumda ngem kinatawaan laeng ni Dan
Nupay sumimsim met no kua iti serbesa saan a sanay a sumangsango iti pagiinuman
Agalaunan iti parbangon idi agpinnakadada iti text
Nasapa manen ni Dan a rimmuar iti balayda iti kabigatanna
Sakbay a nagpakalsada kinautna ti bolsana tapno penkenna no naitugotna met laeng ti selponna
Iti trabahona kasapulan la unay ti selpon
Magmagnan nga agturong da Dan ken ti cameraman iti opisinada nga adda iti likudan ti kapitolio idi agkuregreg ti selpon iti bolsana
Dagus a kinitana no asino ti nagtext
Numero ni Ishty
Sinungbatan ni Dan ti balasang Ririingmo laeng
Sabali a talaga ti kolehiala
Kakaisuna a bakasion
Ammom namnamaek nga adda mariingak a textmo
Nadismayaak ta awan
Nagsabat ti napuskol a kiday ni Dan a nakabasa iti text
Idi kuan makaisisem a nagsungbat
kunak no agpatingga laengen ti panagtinnextta idi rabii
Diak pay ketdin nga insave toy numerom
Saan a nagbayag addayta manen ti sungbat ni Ishty
Apay saannak a kayat a katext Mr
Sabagay no saan a siak ti immuna a nagtext kenka siguraduek nga awan planom a mangtext kaniak uray pay makitam toy pintasko
Mangrugin a maburburtiaan ni Dan
No agsasao daytoy nga Ishty kunam no nabayagdan a nasinged
Ngem akuenna no saan a nagtext ti balasang adayo a mapanunotna nga alaen ti numero daytoy uray pay kanayon a makitkitana ni Kolo
Sinungbatanna ti text
Kinapudnona diak mahilig a makitext
Sika laeng ti babai a nakatextko iti kasdiay kapaut
Pasado las dose idi malpas ni Dan ti sursuratenna a damag nga ipatulodna kadagiti lokal a warnakan a pagsursuratanna
Isu laengen ti nabati iti opisina
Immuna itayen dagiti kakaduana
Iniddepna ti laptopna ket nagdardarasen a rimmuar tapno mapan mangaldaw iti karinderia iti asideg ti opisinada
Bayat ti pannanganna sungsungkaen ti panunotna no ania a talaga ti motibo ni Ishty iti kasta a kinapasnekna nga agtext
Ammona saan met a kas kenkuana ti tipo ti balasang
Uray isuna saanna met a tipo ni Ishty
Ngem no apay a dina malapdan a di sungbatan dagiti text ti balasang
Kasla adda pangawis dagiti textna ket dina mapupuotan a sungbatan dagitoy
Kaaldawan ti piesta ti Nagbayruangan
Nagtext ni Ishty nga agkitada iti plasa ti barangay
Dina koman sungbatan ti mensahe ti balasang ngem naamirisna a nasayaat met nga agkitada tapno makapagsaritada a nasayaat
Dandanin makabulan nga adda komunikasionda iti text ngem saanda pay a nagpatang iti personal
Iti panagtinneksda kasla payen adda nagkinnaawatanda ta addan silpona a nga innawagda
Saan nga ammo ni Dan ngem kasla tagisamitenna no kasdiay a mabasana ti mensahe ni Ishty
Lalo ket ngatan no kasdiay ti iyawag ti balasang kenkuana inton agkitada iti plasa
Apagsipnget pay laeng addan ni Ishty iti balay da Carmela iti sango a mismo ti barangay plasa
Pagpatpatanganda ti napasamak a Ms
Gay iti napalabas a rabii idi malagip ni Carmela ti tulaganda ken ni Ishty
dandanin makabulan fren ngem awan sa met maaramidam ken ni Mr
binaliwan ni Carmela ti saritaan
Ania nga awan
Manipud idi naalak ti numero ti selponna ken ni Kolo inaldawen nga agtintinnextkami
Saan nga umdas dagita a mangipakita a napatinnagmon ti riknana
Tapno ammom nagtulagkami nga agkita iti koronasion ita a rabii
Mariknak ket kayatnan ti agpudno fren
Isu nga isaganamon ti libre a loadko iti tallo a bulan okey
Hay kaasi met ni Manong Dan
Dina la ammo a gapu laeng iti pusta isu a pinatulam
Saan met fren
No idi wen
Ngem sabalin ita
Napateg metten ni Dan kaniak
Uray awanen dayta load a pustata basta agbalin a boyprenko impormal ni Ishty
Husto kadi ti mangmangngegko kenka fren
winagwag ni Carmela ti abaga ti gayyemna
Diak ammo fren ngem kasta ti marikriknak indumog ni Ishty
Di napuotan dagiti dua a limmabas ni Kolo iti ayanda
Nagngilangil daytoy idi mangngegna ti patangan dagiti dua
Alas nueben idi mangrugi ti programa
Pangururayan iti isasangpet ti mayor a mangorona nairugi ti sala
Manipud iti likod a nagpuestuanna nalawag a makita ni Dan ni Ishty
Nakabestido iti maris rosas nga adadda pay a nangipakita iti kinapudawna
Naananayen a balasang
Nakapimpintas a balasang nakunana iti bagina
Pagamammuan naguni ti selponna
Dagus met a sinungbatanna
Nakitana ti panangipalikaw ti balasang iti panagkitana agingga a nagintek daytoy iti ayanna
Impayapayna pay ti imana kas panangawisna iti panagturong ni Dan iti ayanda ket bayat ti iyaasideg ti baro pumigpigsa met ti biteg ti barukongna
Kamaudiananna makaabayna met laengen ni Ishty
Nakapagdesision metten agpudno itan iti balasang
Makaisisem ni Carmela a timmakder iti abay ni Ishty sakbay a makaasideg ni Dan
Limed kadagiti dua napanna inarasaasan ti para yawag
Daytoy a sonata ket nairanta a pagsalaan ti mannurat a patanor ti Nagbayruangan ni Dan inwaragawag ti emcyee
inyisem met ti balasang
Agtigtigerger dagiti ima ni Dan a nangiggem iti siket ni Ishty
Kasla dina maiperreng dagiti matana iti balasang
Aminenna saan a naruam a makisalsala
inyarasaas ni Ishty bayat ti panangirakusna kadagiti takiagna iti tengnged ti baro
Iti kinaasidegda iti tunggal maysa arig agdekketen dagiti barukongda
Marikriknan ni Dan ti bara ti sangaw ti balasang
binurak ni Dan ti ulimek iti nagbaetanda
Iti agmakabulan a panagtintinnextta mariknak nga agayatakon kenka
Tinangad ti balasang ni Dan
Husto kadi ti nangngegna
Adtoy ita nga ibagbaga ti baro ti ayatna idinto a kasla dina ammo ti agarem wenno dina masango ti agayat
Kunak man no awan ti appealko kenka
Akuek Ishty saan a sika ti babai nga arapaapko
Ngem nagbaliwen dayta
Sikan ti sapsapulek iti tunggal aldaw pinerreng ti baro ni Ishty
Ininut a naikawes ti nasamit nga isem iti bibig ni Ishty
Iti dayta a gundaway awanen ti bibiangda iti aglawlaw
Kasla isisudan ti tao iti salonan
Sada laeng nagsubli iti tugawda idi malpasen ti sonata
Makalawas ti napalabas
Bayat ti pannagna dagiti dua iti kadaratan iti igid ti baybay impakaammo ni Ishty ken ni Dan ti panagsublina iti Manila
agsubliakon sadiay Manila inton bigat insadag ti balasang ti ulona iti abaga ti baro
Kunak man no dikan agsubli sadiay
naisardeng ni Dan ti nagna
Innak agatendar iti oathtaking ceremony
Pasensiakan kayatko koma ti kumuyog tapno saksiak ti panagsapatam ngem nagadu met a pakakumikomak ita iti trabaho naisennaay ti baro
Maawatak met ti situasion
Mano nga aldawmo ngarud iti Manila
inrakus ni Dan ti imana iti siket ni Ishty
Kalpasan ngamin ti oathtaking lakadekto pay ti lisensiak iti opisina ti PRC
Ikanayonkonto payen ti mangala iti kopia ti transcript of recordsko iti eskuela insungbat ti balasang
Iti panunotna makipagkitanto iti boyprenna sadiay tapno gibusannan ti relasionda
Nupay nabiitda pay ken ni Dan ammona nga ipatpateg unay ti baro
Saan a kas iti immuna a boyprenna a seloso
Kasla awan panagtalek daytoy kenkuana a gfna
Ket saan a napupuotan ni Ishty nga inagkan ti bibig ni Dan a nakapaspasnek a mangkitkita kadagiti tattao a mangguyguyod iti daklis iti saan unay nga adayo
Iyawawisna ti panaginumda iti balayda
Adda kan napateg nga ibagana
Nupay adda koma nasken nga ubraenna iniddep pay laeng ni Dan ti laptopna
Pinidutna ti kallugongna ket tinurongnan ti motorna tapno pagustuanna ti awis ti gayyemna a kasinsin ni Ishty
Nakasaganan iti rabaw ti lamisaan ti inumenda a redhorse idi dumanon ni Dan iti balay da Kolo
Adda met dua a natuno a buslogan a pulotanda
Dagus nga inyawat ni Kolo ti bote ti serbesa ken ni Dan
Dandanidan maibbus ti linaon ti ti maikadua a bote idi damagen ni Dan ti gapu ti nangpaayaban ni Kolo kenkuana
saan koma nga agsakit ti nakemmo itoy nga ibagak kenka ngem saanko a mabalin a baybayan ti panangloko ni kasinsin Ishty kenka impormal ni Kolo kalpasan ti panangpaatianna iti bote
Ania ti kayatmo a sawen
Awan met ti problema iti nagbaetanmi ken ni Ishty
kasinsinko ni Ishty ken kayatko la unay no agbalinka a kayongko
Ngem rumbeng laeng a maammuam nga addan boyprenna sadiay Manila a mabalin a kaduana ita insennaay ni Kolo
Dakkel ti babawik a nangited iti numerom kenkuana
Ti ammok adda laeng ibagana kenka
Ngem idi sakbay ti koronasion nangngegko ti saritaanda ken ni Carmela
Pinagpinnustaandaka laeng
naperreng ni Dan ni Kolo
No mapatinnag ni Ishty ti riknam libre ti loadna iti tallo a bulan
Ngem no saan isu met ti mangted iti load ni Carmela insungbat ni Kolo
Linuktan ni Dan ti maysa pay a bote
Dika unay
Ammok a nasakit ti nakemmo iti naammuam
Uray siak diak met magustuan ti inaramid ni Ishty
Isu a dispensarem koma ti panangitedko iti numerom kenkuana tinapik ni Kolo ti abaga ti gayyemna
Diak impagarup a maaramid ni Ishty ti kasta
Agyamanak ta naammuak a dagus medio agngadalen ni Dan
Siakon ti dumawat iti dispensa iti madi nga inaramid ti kasinsinko
Kas gayyemmo diak kayat a lalo pay a mapasakitanka
Nadatngan ni Dan da Ishty ken Carmela iti pagtaenganda iti maysa a sumipnget
Kas kadagiti napalabas nga aldaw nakainum manen ti baro
Ala agpapatangkayon annakko ta innak ituloy tay ububraek iti kosina kinuna ni Nana Diling ket naglayonen iti likod
Napaut nga ulimek ti simmaruno
Kasla poste a naidarekdek ni Dan iti nagtakderanna
Ni Ishty ti immuna a nagtimek
Dan naammuak ti napasamak
Inungtannak ni Kuya Kolo
Apay a naaramidmo ti kastoy kaniak Ishty
Ammok saanak a maibagay kenka ngem dika koma nagangangawan toy riknak natangken ti boses ti baro
Saan a pudno ti imbaga kenka ni Kolo nakadumog a sungbat ni Ishty
Saan a pudno
Awan kinapudnona a pinagpinnustaanyo iti load ti panangpatinnagmo kaniak ha Ishty
Wen pudno
Idi makitaka iti entablado nakitak ti kinaseriosom
Insapatak ken ni Carmela a siak ti makapaamo kenka
Ngem iti panagpaut ti panaglangenta nariknak nga agayatak metten kenka insangiten ni Ishty
Kinapudnona manong saan nga inawat ni Ishty ti bayad ti panangabakna koma iti pusta insaruno met ni Carmela
adda latta pait iti tono ni Dan
Wen pudno nga adda
Ket isu ti maysa a ginagarak sadiay siudad
Saan a tapno kadennak no di tapno gibusakon ti relasionmi
Nadagsen met ti riknak nga adda pay laeng sabali a karelasionko bayat a data timmakder ni Ishty ket inasitganna ni Dan
Pakawanennnak koma
Ngem ammo ti Dios no kasano ti panagayatko kenka immarakup ti balasang
Manong saan a nangngeg ni Mang Kolo ti sibubukel a saritaanmi ken ni Ishty kinuna met ni Carmela
Ishty ayayatenka unay
Ngem ikkannak koma iti gundawayko nga agpanunot
Nasaktanak unay iti napasamak inukas ni Dan ti arakup ni Ishty
ADDA MANEN iti igid ti baybay ti balasang
Duan a lawas a ditoy ti pangpalabsanna iti malem
Buybuyaenna ti ilelennek ti init
Manipud iti daydi naudi a panagpatangda ken ni Dan saanen a timmawag ti baro kenkuana
Kuna ti inana nga adda daytoy iti Cebu ngem saanna nga ammo no ania ti ginagarana sadiay
Kinitana ti relona
Pasado alassais
Sumagmamano pay a minuto alunonen manen ti taaw ti init ket sumublat ti sipnget
Kastoy kadi ti pagbanagan ti ayanayatda ken ni Dan
Ayat a nangrugi iti pustaan
Ket imbes nga isu ti mangabak isu ti naabak
Mangrugi manen a tumbog dagiti matana idi adda nangpaguni kenkuana
Kumustakan Ishty
naggapu iti likudanna ti pamiliar a boses
Inininayadna ti timmaliaw
Ni Dan nga agpayso
Umisisem ti baro
Addan ni Dan iti sangona a mangiyawawat iti imana
Inawatna ti dakulap ti baro ket timmakder
Kunak no dikan makita Dan nagbanarbar ti boses ti balasang
Limmabas iti agsumbangir a pingpingna dagiti kristal manipud iti matana
Idi damo nasakit unay ti nakemko isu nga inkeddengko ti umadayo
Inawatko ti diaya ti opisinami nga agatendar iti komperensia sadiay Cebu
Sadiay naamirisko nga ayayatenka iti laksid ti amin insungbat ti baro
Inruarna ti panio iti bulsana ket nakadungdungngo a nangpunas kadagiti lua ti balasang
Kastaak met kenka Dan
Pakawanennak koma insaibbek ni Ishty
Ala huston
Ti napateg addaka iti sibayko
Ket diakon ipalubos pay nga aginnadayota Ishty inagkan ni Dan dagiti bibig ni Ishty
Kasla isisudan ti tao iti igid ti baybay
Didan inkankano ti panagiinnisem dagiti lumabas a sumagmamano a mangngalap
Kagiddan ti ilelennek ti init nakataltalinaayen a kas iti baybay ti rikna dagiti dua
Addaytan ti aweng ti daan a bomba a pinagbalinda a kampana ti San Luis provincial jail
Alas singkon nakuna ni Boy Kobra iti bagina
Iti agsangapulon a tawenna iti daytoy a pagbaludan kabisadonan no ania ti kayat a sawen ti aweng
Ibabangon iti bigat
Misa wenno umay kasabaan ida dagiti kameng ti agduduma a sekta
Ininatna ti napno iti tato a takiagna
Pinidutna ti maris dalandan a kamisetana a namarkaan iti BAGONG BUHAY ngem saanna nga insuot no di ketdi insalapayna iti abagana
Binirok dagiti dapanna ti daanen a sandalia iti sirok ti agiriray a kamana
Nagtarus iti pangileten a multipurpose pavement ti SLPJ
Addan dagiti sumagmamano a provincial jail guards a mangiwardas iti morning exercise
Manipud nagtugaw a provincial warden ni Ret
Idi damo dina ikankano daytoy a derektiba agingga nga imbartolinada
Napadasanna ti saan a napakan gapu iti panangsukirna iti adu a paglintegan iti uneg
Sa laeng naipan iti minimum tolerance idi ammonan a suroten dagiti pammilin
Kuna idi ti warden nga isu ti mangtukkol iti sarana a di kinabaelan dagiti immuna a nangtarawidwid iti pagbaludan
Iti unos ti maysan a dekadana iti SLPJ awan a pulos ti nakaitured a padana a balud a nangbangga kenkuana
Awan ti mayor mayor kenkuana
Ti kayatna ti masurot
Adun ti binugbogna a gistayan natay
Awan met ti bibiang dagiti dua nga immuna a warden kadakuada a balud
Kanayon a manglanganda ket kas iti mangmangngegna kadagiti guardia iti galiera madiongan wenno no ania ditan a sugalan ti ayuyangda
Agingga a ni Madriaga ti simmukat
Nupay estrikto nalinteg
Impakatna ti estilo militar iti panangimatonna iti SLPJ
Nalpasen ti panagwatwatda
Ita agsublidan kadagiti seldada tapno urnosenda dagiti katreda
Kinuna itay ti guardia a Tagupa ti nameplatena bumisita ti gobernador ti probinsia kalpasan ti misa ita nga aldaw
Agiwaras kano iti agduduma a personal a masapsapulda a balud
Naidalimaneknan dagiti wara iti iddana
Agalas otso pay laeng ngem dagaangenen
Maikaduan a lawas ti Marso ket umasidegen ti tiempo ti kuaresma
Pinidutna ti plastic a paid iti suelo nga adda markana a ladawan ti Mannubbot iti krus
Nalagipna a daytoy daydi inted kenkuana ni Rev
Eugene Garcia III idi nalpas ti panangmisana itay napan a lawas
Iti panangmingmingna iti ladawan kasla sumarut iti kaungganna dagiti mata ti Mannubbot
Nagpaid ket iti panagkuti dagiti piskelna lalo pay a nagminar ti nakabirakak a kobra a naitato iti nabayog a barukongna
Kayariganna ti kobra idi adda pay laeng iti ruar
Awanan Dios
Pagbutbutngan ti kagimongan
Awanan asi
Kas kagita ti kobra nga awan ti makalasat iti asinoman a tukkawanna
Manon a biag ti kinettelna
Manon a pamilia ti nagladingit iti tunggal kanalbuong ti paltogna
Ngem awan aniamanna dagita kenkuana ta tunggal magsat nga anges adda kaibatoganna a gatad
Ah nabayagen daydi
Ita lumakayen
Daydi kabutbutengda a kobra addan a sitatangkal
Iti aniaman nga oras mabalinda a pitpiten ti ulona tapno mamimpinsanen nga agpatingga
NARAGSAK a nagawid ni PFC Emmanuel Sto
Domingo iti dayta a bulan ti Mayo
Kalkalpas ti panagsanayna
Ita naananayen a kameng ti Scout Ranger
Kamaudiananna kalpasan ti tallon a tawenna a kameng ti armada ti pagilian naaddaan iti gundaway nga agschooling
Saan la a basta nalpasnan ti panagsanay
Linaklakana ti training ta iti laeng bantay ti nagnanaedanna iti unos ti tallo a tawenna iti military
Ngem nasukatan ti ragsakna iti naglaok a ladingit ken umapapuy a gura idi maduktalanna nga insukaten ni Arianna ti nobiana
Makikabkabbalayen daytoy iti aritosan ken adik nga anak ti milyonario iti lugarda
Nagtalinaedak a napudno kenka Arianna nakunana
Apay a tinallikudannak
Naamirisko a dinak mabiag Emmanuel
Naumaakon iti kinarigat isu a pinilik ti makidennan ken ni Jake
Pakawanennak arig napleng iti inlatak ni Arianna
Kellaat naibuang ti lunod iti barukongna
Daytoy ti tandaanam awan ti makatagikua kenka no saan laeng a siak
Iyanakmonto dayta sikogmo nga awanan simbeng ti panunot kas kasukat ti sakit nga impalakammo kaniak nadagsen dagiti balikas a nagaon iti bibigna
Manipud idin nagpukaw ni PFC Emmanuel Sto
Ngem kagiddan ti panagpukawna ti iruruar ti narungsot a kobra a nangburak iti talinaay ti San Luis
Kalpasan ti makabulan naiwalang iti kaleddaan ti dandanin saan a malasin a bangkay ni Jake
Awan ti makaammo no asino ti makinaramid iti nakaamames a krimen
Nasarakan ti bangkayna sumagmamano a kilometro ti kaadayona manipud iti balayda
Ti nakakaskasdaaw awan ti nakapuot kadagiti guardia ti mansionda idi naitalaw daytoy
maysa nga eksperto ti makinaramid
Kasla kobra a saan a nadlawan ti panaguyasna iti katengngaan ti naulimek ken nasipnget a rabii
Manipud iti nagsapidenganna a puon ti kayo iti tuktok ti turod nalawag a makita ni Boy Kobra dagiti immaribungbong a tattao bayat ti panangbagkat dagiti polis iti bangkay
Uray la nangigis ti isemna iti pannakangegna iti sangit ni Arianna
Kasla musika a nangwaswas iti dagensen ti kaungganna ti dungaw ni Arianna
Lakamem ti sakit ti nakem ti maawanan iti ipatpateg kas iti impalakammo kaniak
Nangemkem ni Boy Kobra a nakalagip iti dayta a paset ti napalabasna
Immanges ti nauneg
Parte ti biagna a namagbaliw a namimpinsan ti direksion ti biagna
Idi simple laeng a biag ti kayatna
Agasawada ken ni Arianna ken maaddaanda iti bukod a pamilia
Napanunotna ti tao ti mangaramid iti bukodna a dana
Pinili ti ayayatenna ti mangisakripisio iti relasionda tapno matalawanna ti kinarigat ti biag
Pinilina met ti agibales
Iti isisinana iti gimong a saanen a mangawat kenkuana lalo pay a nagpakadakes ni Boy Kobra
Adadun ngem ti bilang dagiti ramayna ti pinaipakni ni Mayor Santos Diagpaabac kenkuana
Asino ti makalipat iti panangpapatayna iti kalaban a kandidato ti mayor
Tengnga ti aldaw ken madama ti panagbitla ti biktima
Dupudop dagiti tao
Awan a pulos ti mangipagarup nga isuna ti dungrit nga agpalpalama a mangitangtanggaya iti aglatlati a lata iti tunggal tao a masabatna tapno makaasideg iti entablado
Apaman a naasitganna ti targetna dagus nga inasutna ti pistola iti uneg ti nangirngir a pagananayna
Nagallungogan ti kanalbuong ti paltog iti walo a daras
Naibunubonda amin iti nadumaduma a paset ti bagi ti biktima a nakagsatanna a dagus
Awan ti naaramidan dagiti badigard gapu iti panagkakaribuso dagiti tao
Napalalo ti ragsak ti mayor iti resulta ti misionna
Nalaingka a talaga Kobra
Rangerka a talaga ha
intapik ti mayor kalpasan ti panangitupakna iti sangareppet a kuarta iti sanguanan ni Boy Kobra
Addayta ti bonusmo iti pannakaikkat a balanganko ni Aguimbag
Ita awanen ti kasangok
Agtalinaedak a mayor iti daytoy nga ili
Kunak no siak laeng ti dakes Mayor adda gayam kaduak a mauram sadi impierno ti kararuana
Kas iti sigud kampante ni Boy Kobra a mangitangtangad iti serbesa ken sagpaminsan A panangipugawna iti asuk ti sigariliona
Nupay agkaiwaran ti ladawanna a kas wanted awan ti makalasin kenkuana
Apagisu a maibus ni Kobra ti maikadua a bote ti serbesa idi sumungad ti dati a kasosio ni Diagpaabac iti negosiona iti droga
Iti estoria ti mayor nagsina ti dalanda iti kasosiona gapu iti panangloko daytoy iti kaudian a transaksionda
Peke a kuarta ti imbayadda iti de kalidad a droga ni Diagpaabac
Ita kayat ti mayor ti sumubbot babaen ti pannakaitumba daytoy a kasosiona
Awanen angesna idi ibbatanna
Nagdardaras a rimmuar iti pagiinuman
Kas iti sigud agururayen iti pagpikoran ti dalan dagiti kakaduana a mangiyadayo kenkuana
Kabigatanna nagpiestaan manen dagiti estasion ti radio ti naganna
Boy Kobra bimmanat manen
impadamag ti radio
Nagpaggaak ketdi ni Boy Kobra inarubob ti nabati nga arak iti basona sana inarusibsib ti babai a sagut ti mayor kenkuana
Isu ti nangpirma iti search warrant a mangsukisok iti bodega ni Mayor Diagpaabac a nakasamsaman dagiti maiparparit a droga
Gapu iti dayta a napasamak imbilin ni Mayor Diagpaabac ti pannakaipaknina
Babaen ti panagaruat ni Kobra kas ken ni Santa Claus awan ti duadua nga inawat ti katulongan ni Judge Calintegan ti intedna a regalo a naiturong iti hues
Iti laengen damag iti radio ti nakaammuan dagiti tattao ti panagbettak ti bomba idi linuktan ni Calintegan ti regalona
Naapput ni Kobra dagiti matana
Adu pay a biag ti napukaw iti kalbit laeng ti ramayna kalpasan daydi
Ngem husto ti kunada nga adda pagpatinggaan ti amin a kinadakes
Napaanges iti nauneg
Nakita iti bodega nga immunan a binukibok dagiti pulis ti sumagmamano a maleta ti droga
Pinasukoda ti mayor
Ngem saan a simmuko ni Diagpaabac
Pinabusinana ketdi ti uzi kadagiti pulis a nanglawlaw kadakuada
Bayat ti pinnutok naglibas ni Kobra
Nupay nasugatan kas iti musang napartak a nagpukaw iti kasipngetan
Agpilaypilay ni Kobra a dimmanon iti kumbento nga ayan ni Fr
Napigsa ti panagkatokna
Adun ti nagsayasay a dara manipud iti napaltogan a luppona
Kellaat naglidem ti matana
Addan iti maysa a siled idi makapuot
Immuna a nakitana ti dakkel a krus iti sakaanan ti katrena
Pinadasna ti agkuti ngem nautot pay laeng ti nabendaan a luppona
Naluktan ti ruangan
Nakariingka gayamen Emmanuel
Saanka pay nga agkutikuti ta dinto manen agpadara ti sugatmo naisem a kinuna ti padi
Kayak ti bagik Father insungbatna ket pinilitna ti bimmangon
Nagdakiwas ti matana iti siled
Ti kadi bag
Dika madanagan adda kaniak ken saan a nagaraw ti kargana kinuna ti padi
Nakaanges iti nalukay ni Kobra
Wen gayam sibsibet ni Arianna nagtimek manen ti padi
Ammona ti kaadda ti relasionda ken ni Arianna
Ania ti kaaddana ditoy
timmadem dagiti mata ni Kobra
Nalipatam kadin a nurse ti dati a kaayanayatmo
Isu ti nangagas iti sugatmo kinuna ni Father Eugene
Liniputannak Eugene
inridis ni Kobra
Saanmo a maawat a saan a dakayo ti agkagasat
Isu ti makaigapu no apay a kastoyak ita
Ta bagim ti pabasolem iti kasta a nagbanagam Emmanuel
Ngem saanen a dayta ti nasken ita
Ti napateg napakawannakan ti ina ti putotmo
Ania ti kayatmo a sawen
Imet idin ni Arianna ti bunga ti pannakalipatyo sakbay a nakitipon iti daydi Jake
Timmakder ti padi ket nabati a nakaululimek ni Kobra
Kalpasan ti tallo nga aldaw makapagnan ni Kobra
Nagpakada iti gayyemna a padi
Agyamanak iti tulongmo Eugene
Ngem sakbay a pumanawak adda koma dawatek a pabor kenka
Iti aniaman nga oras gayyem siaalumamay a sungbat ti padi
Kayatko nga itedmo ken ni Arianna ti amin a linaon ti bag nga adda kenka
Uray iti kasta laeng a wagas a matulongak iti panangpadakkelna iti ubing kinuna ni Kobra
Saanmo kadi a kayat a makita ti anakyo
Diak kayat a makitana ni Boy Kobra
Nabayagen a natay ni Emmanuel Sto
Timmallikud ni Boy Kobra sana inunor ti dalan nga umadayo iti simbaan
Ngem di pay nakaadayo rimmuaren dagiti polis iti kimlebanda
Nakapaturong kenkuana dagiti igamda
Kapilitan nga ingngato ni Boy Kobre dagiti imana
Mabalin nga ilunodnak ngem itoy laeng a wagas a matulonganka nga agbalbaliw gayyem
Saannaka a baybayan ti Dios nakuna ni Fr
Diosmo laeng Eugene
Sipud pay napukawko ni Arianna linipatko metten nga adda Dios
Kunak no mapagtalkanka ngem sika gayam ti mangirubo kaniak
Manipud ita lipatemon ti panagpagayamta Eugene
iimperak ni Kobra
IMMANGES iti nauneg ni Boy Kobra
Kasla baklayna ti nabantot a lubong iti panagriknana
Sangapulon a tawen a naitangkal iti pagbaludan
Nagbalin a maysa laengen a dakes a ladawan iti napalabas ti San Luis
Ni laeng Fr
Eugene Garcia III ti saan a nanglipat
Kada lawas a mangmisa iti uneg ngem pulos a saan a simmango ni Boy Kobra
Adda pay daydi panangiyawat ti gayyemna iti santo rosario
Ngem impisokna iti napudot a digo
Ngem itay laeng napan a lawas a rugin ti kuaresma napuotan ni Boy Kobra ti bagina nga immasideg iti padi
Nabannogakon Father kinunana
Inarakup ti padi sana kinuna Saan pay a naladaw ti amin Emmanuel
Maawatnak pay ngata ni Arianna
Mamakawan pay ti Dios anianto la ketdin iti anakna
Nabayagen nga ururayen ni Arianne ken ti anakmo ni Emmanuel II ti panagsublim
Naammuanna nga agraduar ni Emmanuel II ita a kalgaw iti Akademia
Kayat kan ti ubing a suroten ti tugot ti amana a maingel a soldado
Ammon ni Emmanuel II a sika ti amana
Impudno amin ni Arianna kinuna pay ti padi sakbay a nagturong iti kapilia ti pagbaludan
Nabayagen a nakapanaw ti padi ngem nakamulengleng pay laeng ni Boy Kobra
Mangrugin ti misa nakuna ni Kobra iti bagina
Nagtalinaed a nakamattider iti abay ti ridaw ti seldana
Manipud iti yanna makitana dagiti padana a balud nga agturong iti kapilia tapno makimisa
Namingminganna ti ladawan iti paid
Kasla sumarut ti mata ti Nadungngo a Rupa a kumitkita kenkuana
Binirok dagiti dapanna ti sandalia iti sirok ti katrena ket nakalaglaganen ti riknana nga agturong iti kapilia ti pagbaludan
Nadadaelan ngamin tay dyip a nagluganak sir
wenno high blood gapu iti laingna nga agunget
Pamandeken ken nalukmeg
Iti edad daytoy nga apagsagpat nga uppat a pulo nalaklakayen ti langana nalabit gapu iti kanayon a panagpungpungtotna
Awan lat bassit agpasgaren daytoy a kas iti kakonkondision a tatadien
Saan latta a napnek ni Memong
Agkikiad daytoy a nagturong iti pannakasalas ti opisina
Kas iti sigud no napudot ti ulona agangesanges ti dadakkel ket agbukibukirad met dagiti nalawa nga abot ti dulpak nga agongna
Agmimitingtayo man
inraedna ket nakigtot dagiti empleado a makumikom kadagiti ubrada
Nakigtot ngamin iti panaglaaw itay ni Memong ket sabali ti naipindotna iti mixer
Imbes a ti Sirnaat a TV bersion ti Sarsuela Ilokana a pabuyada ti napitikna ti ket ngarud monmonitorenna a programa ti bangir nga estasion ti nagparang iti dakkel a telebision a pakakitaan iti maiyerere
Dagus met nga indulin da Poldo ken Ferry a cameramen dagiti kutkutingtingenda a kamera idinto nga inpaigid lattan ni Borgy ti iggemna a sagad ken daspan
Narigaten no dida aggunay a dagus ta dinto man ket maysan kadakuadan ti pagdiskitaan ti napudot ti ulona a maikadua a boss
uray la nagsapri ti ngiwatna iti panagsaona
Ulitek met sir nadadaelan tay nagluganak a dyip
Nagteksak a nasapa ken ni apo manager ket wen kunana met itay ibagak a maladawak
Di bale ta sika met ti agduty no rabii kunana pay
Apay dika la nakakita ti nasaysayaat a limmuganamon
Ti ketdi kunam naladawka a nagrubuat
Dayta ti rigatna kadakayo Lunes laeng ti flag ceremony ngem diyo pay maatendaran
Pudno addatayo iti media ngem pasetnatayo ti gobierno ta kukua ti LGU toy estasiontayo
kunam la no isu ti manager iti panamagbagana
Nagkikinnita dagiti empleado
Awan ti mayat nga aguni
Pagamamuan nagsao ni Ferry
Ita la nga umaykayo kasla met sikan ti kananakman
Ni Bryan nga inhinierotayo awan pay ne
Ngem datao met ti kutkutakam lattan Nagmulamulagat ti napagsawan umanganges iti nauneg a kasla nabainan
Ta agpayso met ti obserbasion ti cameraman
Nupay kasta darasna a naallangon ti bagina
Imbes a ti programatayo ti ipabuyam tay met programan ti bangir nga estasion
Madadaeltayon a
Diak kayat a mauliten a
Dinan kayat ti makisubang
Alla agsublikayon iti trabahoyo
Innak patsekap ni anti kinunana ket naglayonen iti ridaw
Kitaemman ti tirada daytoy a Memong de la Hayblad agungetunget ngem isu met ti mangususar iti oras ti gobierno para iti bukodna a pagimbagan intabbaaw ni Ferry apaman a naitangep ti ridaw
Ania ngata no ibagatayo ken ni manager insingasing ni Boni
Awan la ti ammok a par
Nalaing no nalaing ni bosing ngem ammom met ni Memong
No agsao isu ti kapudnuan
kunana met ni Milo
La ketdin agtrabahotayon
Bayantayon ni HB
ta addanto aldawna dayta a lokoloko inkatawa metten ni Miniong
Tinurongnan ti lamisaanna tapno ituloynan ti naputed a panagsuratna itay iti damdamag nga ukkonenda para iti news programda inton malem
Agsagsagawisiw metten ni Borgy a nangpidut ti sagadna ket intuloynan ti agdalus
Maawatanna dagiti importante a lakad ti kaduana
Maipasakbay la ketdi ken saan nga aggigiddan dagiti agpakada wenanna a dagus
Ti rigatna adu met dagiti nasken nga asikasuenna sadiay Manila kas iti commercialda iti PCSO ken PAGCOR panag followup iti panakaupgrade ti signalda ken ti panagpapirmana kadagiti opisiales ti LGU
Ania ngarud kapilitan a ni Memong ti mangiturong iti estasion
Ti makadakes kasla texas a manok a kanayon a nakapasgar latta
Awan lat bassit nangaton a aigud ti bosesna a kunam la isu ti katurayan idinto a kasla met umang a kumleb iti balayna no sumango kadagiti opisial a mangpaayab kenkuana
Dina pay padapadaen ti empleadona ta no isu wenno ti inhiniero a kadikitna ti makaaramid iti kamali nakaululimek met ngarud
Ditoy a naputar dagiti empleado ti HB
nga iyawawagda ita kenkuana
Apay a nagadukayo manen a napan nagfield
Dua la ti mapan kunak la ngaruden
Ita nagadu toy pareimburseyo
Apay di la sinuktan ta ininterviewyon ta pinagpleteyo ket makita met iti TV ta rupana
impasabatna manen iti news team iti naminsan a panagdakiwasda tapno agalada iti damdamag
Napanak sir ta uray isu la a maisurat iti Boses ti Norte a pagpapaayantayo kas news syndicate
Para met la iti estasion ti araramidek
Bilin met ni manager nga ituloyko latta ti agsurat naalumanay a sungbat ni Milo
Dimi met a mabalin a pasukatan ti pletemi a kadagiti papananmi a tattao ta rebbengen met ti estasion ti mangigasto iti news team
kunana met ni Poldo
Nagadu a papareimburseyo
Saanen a nakapagteppel ni Milo
Kinautna iti bolsana ti selponna
Tapno dimo kuna a salawasawak basaem toy text ni manager
Sakbay a rimmuarkami nagpakadaak nga immuna kas rebbengna ta isu ti boss ditoy opisina
Maysa pay kanayonmo met a pasukatan ta gasoline ti luganmo
Ay saanen
Adda kenka a Mang Memong no isunton a mismon iti pagpareimbursesanmin
Modtoyen ta nagkuntaram ti itedkon siniggawatnan ti papel ken ni Milo ket tumanabutob a napan iti kaha tapno sukatannan ti plete dagiti nagfield
Nagigiinnisem met dagiti tinalikudanna nakitada iti ipupuraw ti nalitem a bibigna itay ipakitada ti text ti manager
Agbalayto la ngata ti dara iti utekna inyarasaas ni Mikiong
Dagus met nga inpakuros dagiti kakaduana dagiti tammudoda iti bibigda ta adda iti asideg ti inhiniero nga awawaganda iti Ogie Diaz
Bigat ti Biernes
Maudi manen nga aldaw ti trabaho ngem saan latta a pinalabas daytoy ti maikadua a manager
Apagserrek pay laeng dagiti dua a cameraman inaritaktakna idan iti sermon
Kasla opisial ti Phil
Army ti kumpas dagiti purked a ramayna idinto a kasla nahazing kadete met ti langa dagiti cameraman
Asino ti nagkuha kadaytoy impakitana ti footage
Siak sir kinuna a sigud ni Ferry
Talaga a saanmo nga ammo ti napintas nga anggulo
Dua a camera idi ti nausar bosing Memong isu nga agsabalida iti anggulo
Sa ni manager ti nangipuesto iti dayta nga anggulo insampitaw ni Poldo
Ket isuroyo a
Apay gapu a manager diyo ibaga ti kamalina
Ti man la ngata butbutengyon
Nagkinnita dagiti dua sada nagkinnidday iti nalimed
Maikadua apay a nakiray dagitoy a kuhayo
Ket no maikasangapulon san a patong dagita Memong
Diyo la imbagan ta gimmatangtayo iti baro
Ni met ngad gobernador ti inintebiuyo
Kimmaro ti misugsog ti siguden a nasidunget a panagruprupana
Masiluan itan ti sungona
Basta kayatko a napintas dagiti kuhayo nalawag
sinipatna ti nagbukel a lamisaan
Imbes a sumungbat dagiti dua timmalikuddan a nangpidut kadagiti camerada
Binayandan ti panagngiwatngiwat ni Memong
Kunkunada ketdi iti panunotda a no maatake kadagita a kanito dida la ketdi arayaten adda gunggonana
Pati dagiti estudyante a mapan ag OJT iti estasion saan a palabsen ni Memong
TalagA a kasla kurang ti aldawna nu di agunget
Kas man la maganganasan iti uray la nga nu makakita iti kumkumpes iti sanguananna
Phobopilia kunadan sa iti kasdiay a sakit
Ita ka laeng
Ania ti orasen
180 over 100 a sigud ti presyon ti darana apaman a nakitana ti OJT
Adda nagmin praktismi itay iti stage play sir isu a naladwak
Immayak latta a ta isu pay ti oras
Ania ti kayatmo a sawen piningpiningem ti orasmo ditoy estasion
Diak ikonsidera nga orasmo daytoy
Immayka pay laeng di ka pay la naginana
Mabalin met kadagiti immuna a nagtreyningak sir
Saan met la ngamin a daytoy ti subjectko isu nga ininutak a
Basta surutem diay orasmo ditoy 8 to 12
La agawidkan
Nagalaludoyen a nagturong iti ridaw ti OJT
Nagkikinnita met dagiti empleado
Agtantanabutob pay laeng ni Memong uray nakapanawen ti estudiante
Talaga a paspasali dagitoy nga OJT sinindianna ti sigarilyona sa rimmuar
Tagari pari mangngegnaka ni Engr
Bayam man ibagam ketdi a ta surotenna ni Memong ta dinto agkudaap a dina oras iti kasta a kinapungtotna
Bigla a kimmita kadakuada ti inhiniero isu nga nagulimekdan
Sa nabayagen a diak inusar insungbat ni Milo
Ket no ususarem kano a personal kuna ni Memong
Nangina daydiay isu nga nasakit ti nakemko no mapukaw
Bayam ta birokek sir
Ngem ipasiguradok kenka a saanko a maaramid ti agusar iti alikamen ti gobierno iti bukodko a pagimbagan
No usarek man dagidiay para met laeng iti estasion ta dagiti ladawan a misubsubmitir kadagiti pagiwarnak nakasurat latta ti nagan toy estasion
Dandanin dua nga oras nga agbirbirok ni Milo
Timmulong payen dagiti kakaduana nga agsapul ngem talaga nga awan
Nabukikbokdan ti amin a suli ti opisina
Wen ngarud
Agurayka iti laengen puwesto ni Memong ti ditay naukag
Uray ta naladaw manen ti lokdit pay man ta innak kitaen insungbat met ni Milo
Inananatna a binagkat
Siripem man Boni inyayabna
Adda met nakasigpit ditoy par inkaut ni Boni ti imana
sudaytan par
Kitaem kadi ket ni gayam Memong ti makin aramid
Isublim dita ta irantakto man a biroken kampay idi dita inton sumangpet ni de la Hayblad
Awan pay ti lima minutos idi sumangpet ni Memong
Kas iti sigud napanna kan manen pinatsekap ni ikitna
Ania addan dagitay pinukawmo sika Milo
Awan pay ngem addanton
Ania ti kayatmo a sawen
Inyururayka ngarud ta dita la puestomon ti diak nakita
Medyo agtingtingig ta monitor ti computermo ket
Kasano koma a mapan dita
Boni bagkatemman ta kitaek
Dinagdagus met ni Boni a mapan binagkat ti computer
Kinaut met daytoy ni Milo
adda ditoy
Kasano ngata a napan ditoy
mangigis ti isem ni Milo a nangitagay iti card reader
Nakasubo ditoy ti memory stick
Awan met idi kitaek he
mapilpilit ti isem ni Memong
Itextko a sigud ken ni sir
Saanen ibagakto kanianan inyatipa ni Memong
La sige ngarud
kinuna met ni Milo
Nagtarusen iti lamisaan ket inlimedna met laeng nga intext ti manager
Agyamanak ta addakayo amin ita ken pinatganyo ti awisko natanang ti boses ti manager iti dayta sardam
Inawisna amin nga agpapaay iti estasion
Nasdaawkami ngarud sir
Mabayag pay met ti birthdaymo
Wenno nangabakka iti hueteng
inyangaw ni Borgy
Saan ngem kayatko a makita sakbay a pumanawak
Ita kakadua ammoyo met a nabayagen nga iyuruaryko ti pannakaaprobar ti petisionko nga agnaeden sadiay Amerika
La itagaymo man pay Mang Ped ta sakayto sungbatan inyawat ti manager ti baso iti lumakayen a technician a mangrugin a maulaw iti tres cepas a sangsanguenda
Apay sir papanam
Ita ta naaprobaranen nupay nasakit ti nakemko a mangpanaw kadakayo masapul nga agresign nakon iti trabahok
palawag ti manager
Asino ngad mangsukat kenka lakay nerabuy ti isem ni Memong
Namnamaenna ngata nga isu ti sumukat iti puesto ti manager
Irekomendakanto Memong a mangsukat keniak
Ngem saan a garantia dayta ta ti head office ti makaammo a mangdesision
insungbat ti manager ket nagsubli ti namisuot a rupa ni Memong
Didakanto malipatan sir
Dikanto koma a mangliplipat dinakulap ni Milo ti agpakpakada
Sapay la koma ta kas met la kadakayo ti kinasingpet ken kinaanus ti sumukat kadakayo kinuna met ni Mikiong
Dakkel la ket a kawami sir no tay namisugsog ken managbugkaw ti isukatda a manager
Wen kas mananeryo ken pagayamyo dayta ti kitaek
Kapatangko ti head office nga umaydanto alaen ti kaririknayo sakbay a mangipuestoda iti kasukatko
Madlaw dagiti kakaduana nga agpapagood shot tapno maalana ti rikna dagitoy ket isu ti agbalin a manager
Ianaldaw nga agpamerienda
Kasla payen naamo a pusa ti timekna a maparaipusan iti Manong wenno ading
Nalpas metten ti tulag dagiti empleado
Daytoyen ti gundawayda
Saanda la ketdi a kayat nga agnanayon ti panagkonsumisyonda no ni Memong ti agbalin a manager
Makalawas kalpasanna simmangpet ti imbaon ti main office
Rekomendado ng dati ninyong manager si Mr
Memorito Putingtae para pumalit sa puesto niya
Impalawlaw daytoy ti panagkitana kadagiti kasangsangona
Ako sir dagus a timmakder ni Memong
Dagus nga intayag tay kadikkitna nga inhiniero ti imana
Ngem uray dobledoblien ti taga main office a kitaen talaga nga maymaysa nga ima ti nakitana
Saan la nga inngato dagiti empleado ti imada
Indirida pay ti nagan ti lakay
Bueno ganyan talaga ang pulitika
Kasla met maadadasan ti pigsa ni Memong
Umangesanges a kasla bulonnan ti maatake
Ngem awanen ti mangikaskaso kenkuana ta makumikomen dagiti kakaduana a mangkabkablaaw ken ni Mang Ped
Di metten makakuti iti nagtugawanna tay kadikitna nga inhiniero
Agsagsagawisiwak a nangiparada iti pampasahero a dyip ni uliteg Antokoy a kasinsin ni nanang iti nairanta a garahe daytoy iti likod ti bungalowda
Siak ti pinusgan ni uliteg a mangipasada itoy dyip a nagatangna kalpasan nga inyalatna ti kangatuan a pammadayaw iti Brightleaf Agriculture Journalism Awards sadiay Manila sumagmamanon a bulan ti napalabas
Napaisemak iti nalimed idi mataldiapak ti plastic laminated a ladawan ni uliteg nga impasigpitna iti sarming ti lugan
Kasla kingpin iti aruatna a puraw nga amerikana ken sapatos a lalo pay a nangipadlaw iti kinapugotna
Mangigis ti isemna iti ladawan bayat ti panangawatna iti tropeo ken kuarta a premiona
Kayatko koma nga ikkaten iti puestona ngem inyunayunay ni uliteg a diak pulos ikkaten isu a kabutengko a sagiden ta amangan no isu ti pangikkatanna kaniak a kas drayber
Numona ta tunggal aggaraheak nga umayna sirigen ti lugan a kasla tingitingenna no adda pay met laeng a nakapaskil ti ladawanna
Ngem iti daytoy a malem nasdaawak ta diak makita ti anniniwan ni uliteg
Ne ita man pay a saan nga immay iti ayanko nasaludsodko iti bagik
Sigsigud nga addaak pay laeng iti kanto nga agrebrebolusion addan ni uliteg nga agpadpadaan iti garahe
Intarusko ti napan nagtuktok iti ruangan ti balayda amangan no saanna a matakderan ti panagsuratna iti damdamag
Agsursurat pay kas correspondent iti aglinawas a Pakidilutan Today
Ni Anti Mayyang nga asawana ti immay nangilukat iti ruangan
Ne addakan barok
Sumrekka pay a impasabatna kaniak
Umayko koma iyintrega toy napasadaak sinaludsodko kagiddan ti panangkautko iti bolsak
Ala danonem dita kadaklan barok
kinunak idi makitak nga agmaymaysa daytoy a nakasango iti uppat ti sulina a bote ti marka demonio
Kumusta ti pasada
immulagatna ti manggapun a lumabbaga a matana
Adda latta met dumket angkel uray kastoy a kasla saanen nga agsarday ti panagpangato ti presio ti krudo insentimientok bayat ti panangiyawatko iti napasadaak
Dagus a binilangna ti kuarta sana inyawat ti apagko
Tinuyaganna manen ti basona ket kasla imminum iti danum iti panangitanguapna
Dakkel sa ketdi ti parikutmo uliteg
insintirko kalpasan nga impaminduana ti nagitagay
Amammok ni uliteg a mangnginum ngem diak pay nakita a kastoy ti idiarna
Adda la ketdi pakaburiboranna
Inkatkatawana laeng idi pinagungtan ti maysa a mayor a nangipagarup nga isu ti nangisurat nga agraraira ti prostitusion iti ilina
Saanna nga inatrasan ti abogado a nangkopia ken nangdadael iti linaon ti estoriana iti website
Apay ngay ita a kasla isuna metten ti nakaiturongan ti paboritona a linia a You are such a loser no kantiawannak
Awan sa ti gasat toy ulitegmo barok
Apagturpos iti sekundaria nangasawa a dagus ni Olga nga inaunaak
Ita ni met Jun ti nakasikog medio makasangit ti tonona
Impunasna ti rupana iti gayadan ti nadulpet a kamisetana
Nasiputak pay ti panagdiwigna a nangpakaro iti tammina
Kayatmo a sawen uliteg husto ti inlabilab ni baket Dominga itay insakayko
Kunak no tsismis laeng daydiay ta ammotayo met a reyna ti tsismis daydiay a baket siak met ti nakigtot ket diak napuotan nga intanguap ti sukat ni uliteg
Uwen varuk kusto
Nasikoganna tay gurfrenna hik
agngadalen ni Angkel Antokoy
Agayayav ti ama diay vavai ta dumanon ham hahnon
Kaano ngarud uliteg
Siakto met laengen a ti mangimaneho kadakayo
Hinton Dominggoh varuk
Hanakidiavlo ti kastoy ha viag intabbaawna sa ininut nga intugkelna ti ulona iti lamisaan ket inkidemnan
Napangilangilak iti naammuak
Kaasi met ni uliteg nakunak iti bagik bayat ti panangbagkatko kenkuana a nangiturong iti siledda ken ni Ikit Mayyang saak metten nagpakada nga agawid iti balaymi nga adda laeng iti ballasiw ti kalsada
Agalaunan iti parbangon ngem saanak pay laeng nga agtuglep
Kasla makitkitak ti langa ni Uliteg Antikoy inton mapanda idanon ni dayuniorna
No kasano pasgarna idi danonenda ni Kapid Olga siguradok a mabaliktad ti amin ita ta isuda ti dumanon
Binirok idi ni uliteg amin a di manganano iti nobio ti balasangda
Uray la inatake ti angkit di ama ti lalaki idi ilitania ni uliteg dagiti kayatna a mapasamak
Iti daydi nga aldaw nupay alas tres ti idadanon ti nobio ni Kapid Olga kalkalpas pay laeng ti pangaldaw ngem addaytan nga agururay ni Uliteg Antokoy
Medio nakargaanen ti bagina iti agua de pataranta
Insabbikelna pay ti paltik a 9mm a paltogna
Agtalnaka kadi lakay
Ania ngarud ket bugbugianen ta balasangmo inyatipa idi ni Anti Mayyang idinto nga agananugog met ni Olga
Ania koma no bugbugian
Uray dida asasawaen ti garampingat nga anakmo no dida maparuar dagiti kidkiddawek
No saan koma a nasapa unay a nagpamaya daytoy gatel nga anakmo awan koma ti kastoy a problema
Sapay no di la tay agatladog ti nangipuged kenkuana inradies ni uliteg
Mannalon ti ama ti nobio ni Kapid Olga
Saan a nagbayag simmangpet dagiti dumanon
Nagluganda iti agkinodkinod a kuliglig
Saan pay a nakatugtugaw dagitoy no ararigen inaritaktaken ida ni uliteg iti sao
Diak kayaten ti palpalandok imbikagna idi rugian koman ti lakay nga albasiador ti agdaniw
Awan ti inayayabak a mangsungbat kadagiti planom nga idaniw
Ti laeng makunak matuloy ti kasar no kabaelanyo dagiti kiddawek kas nababayan
No kunayo nga awan maaramidakon ta kinargaanen ti salit nga anakyo daytoy gatel nga anakko nagbiddutkayo
Sakbayna gayam no didak pay amammo siak ni Jose Recacho Madriaga Alias Komander Antokoy ti nalatak a dkaster iti telebision indiskurso ni uliteg
Kasla naapradan iti siit ti karabukob dagiti dimmanon
Dida la ketdi ninamnama a kasta ti ipasabat ni uliteg Antokoy kadakuada
Ita kakabsat kayatko nga agbalin a naisangsangayan ti maaramid a kallaysa
Tallo a baka lima a baboy sabali laeng ti manok kalding ken aso a mapulotan kas sagana
Iti bisperas dua a kombo ti agtokar
Sakbayna masapul a maiyawat ti sien mil a sabong ken singkuenta mil a sinusuan ken sabali pay a singkuenta mil a nagubbaan
Maipan dayta iti libreta de bangko a nakanagan iti balasangko
Ania kabaelanyo met laeng
Dimmadakkel ti anges ti ama ti nobio iti nagngegna
Pimmuraddaw met ti inana aglalo idi inranta ni uliteg Antokoy nga ingato ti gayadan ti polona ket timmungraraw ti 9 mmna
Naparuar ti nalalakian dagiti kiddaw ni uliteg Antokoy babaen ti panangisaldada iti talon ken panangilakoda iti kuligligda
Kasla maadadasan iti pigsa ti nobio iti kaaldawan ti kasarda
Dandani pay natuang idi isuotna ti singsing iti ramay ti nobia isu a nakatugaw lattan iti panagtuloy ti seremonia
Mayat ti isem ni uliteg idi agpaala iti ladawan malaksid idi kagrupona dagiti abalayanna
Inrantana a pinagsabat dagiti napuskol a kidayna ken pinakarona ti tammina
Agingga ita saan pay a makadapaw dagiti agassawa iti pagtaengan da uliteg ta saan pay a naala ti manugangna ti riknana
Iti naudi a panagkitami ken ni kapid Olga naibagana a nagbalin metten a nerbioso ti asawana sipud daydi idadanonda
Sa naduktalanna nga adda pulida nga agkissiw isu a kabutengna nga ipasiar iti balayda
Malem ti Sabado
Agawidak koman kalpasan a naiyawatko ken ni uliteg ti napasadaak ngem inggawidnak
Kas iti sigud adda latta sangsanguenna a marka demonio
Apay uliteg dikan sa metten ammo ti mausawan sipud idi naammuam a nakasikog ni Jun
Mamatiak iti kunam a ganagan ti bagi ti arak ngem kas met laeng iti mula ti bagi a manglaylay no maikaadum ti ganaganna impasaksakko
Ania ketdin aya kaanakan
No uminumka matayka
Saanka nga uminum matayka latta
Iyalam man ketdi
Danggayannak barok inyawat ketdi ni uliteg ti baso
Inawatko ti baso
Napanunotko a nasayaat met no kasangok ita ni uliteg bareng dumngeg iti pammagbagak
Kimmutsaraak iti kaliente a pulutanna
Kasano ngaruden ti trabahom uliteg no baybayam met ti bagim
Malasin met ngarud dayta langam iti telebision a problemadoka
Sapay no di nagadu ti mangididolo kenka impatirayokko
Karma daytoyen barok iti namayak iti asawa ni Olga
Saanmo a panunoten dayta uliteg
Inaramidmo laeng ti pagsayaatan ni kapid
Dimmawatka man idi iti dakkel napan met kadakuada nga agassawa
Saanmo met a tinagikua
Mariknak met itan ti rikna diay karaho nga abalayak
Kapilitan nga ilakok dayta dyip
Saan a bale ti maparti ta mautangko met ngata dagitay baka ni tatangmo wenno dagiti baboy tay kabsat ni Antim a Mayyang kinuna manen ni uliteg Antokoy a nagkintayegak
Saan a gapu ta utangenda dagiti baka ni Tatang no di ti posible a panangilakona iti dyip nga ipaspasadak
Masapul a makapanunotak iti wagas tapno diak maawanan iti pagsapulan
Ania ketdin aya angkel
Asino ngad ti di agtitinnulong no saan a datayo
Amin a parikut adda solusionna
Ammom aya no inton bigat ken rummuar tay tarakenmo a numero
Kasla adda bombilia a nagsilaw iti lulonan ni uliteg idinto a nagtangad a nangbukilad iti bobeda
Dandani makalawas gayamen a diak pimmusta
Bayamman ta padaanak ni Pari Romeo inton bigat inyisemna
Kasta a angkel umisemka
No saanka a mangabak iti hueteng amangan no mangabak manen dagiti estoriam iti kontes isu a dika unay impasablogko manen
Agyamanak Eugene kaanakan iti pananglawlawagmo kaniak
Saanak pay ketdin nga agpannuray kadagita imbagam
Addan napanunotko a sigurado
Uray ta dandanin eleksion
Met la gayam
Ala isardengta ngarud ti aginumen uliteg ta inton bigat aramidem aminen dagiti napanunotta a posible a solusion inggibusko ket timmakderakon iti tugawko
MALEM ti Domingo
Nupay ammok nga adda danagna padpadasen ni uliteg nga ipakita nga adda panagtalekna iti kabaelanna
Nakarubuat metten da Anti Mayyang ken Jun a kaduami a dumanon
Kayat itay ni Anti nga ayabanda ni Lakay Muyan a mangalbasia ngem impetteng ni uliteg a kabaelanna nga ilikus ti alipuspos ti ababalayanenna
Ibaddekko koman ti siliniador idi kasla imbiat a pana ni uliteg Antokoy a dimsaag iti dyip
Pinasardengna ni Romeo a kubrador
Itiramman tay nakasikog a baro pare immandar ni uliteg
inagawaan ti kubrador ti nagikurit iti marisrosas a papelitona
narabuy ti isem ni uliteg a nangiyawat iti nasikkil a ninoy
Apo itudom sa metten pari ingngirsi ni Romeo idinto nga impisokna ti kuarta iti belt bagna
Mammaminsan pari ti panagakup iti kuarta
Imbag la a pakairamanan iti kuarta tay gambling lord nga opisialtayo inlangit ni uliteg a kasla konkuntarennan ti maibulsana no maitsambana
Iti panunotko mapan a dos sientos mil ti abakenna no kas pangarigan
Ala intayon ket maladawtayon indagdag ni Anti Mayyang ket pinataraykon ti lugan
Mapan a maysa nga oras a tinaray ti dyip sakbay a nadanonmi ti pagtaengan ti nababaian
Manipud ngamin iti sentro agarup pito a kilometro pay ti natapok a kalsada ti inunormi tapno magtengmi ti barangayda
impasabat a dagus ti natayag napugot ken karuprupa ni Hulk Hogan a lalaki
Nalabit nga isu ti ama ti nobia ni Jun
Medio naiyawawankami ngamin abalayan
No nagseksek met gayam ditoy pagariam he
napnuan pasig nga insungbat ni uliteg
Dinak awawagan iti kasta ta dita pay nalpas a nagrinnisut
Ken dimo ibaga a naseksek ti lugarmi ta addakayo iti Ammubuan City inkusilap tay karuprupa ni Hulk Hogan
Ala wen padre ngem uray iti Pakidilutan ti lugarmi nasitsiti a ti ayanmi ta addakam iti haywey adu ti lumabas a Pantranco imbikag met ni uliteg nga adadda pay a namagsabat iti kiday ti lakay
Immaykayo dumanon wenno makidebate
kinunana iti nakersang a boses
Agpada este dumanon padre imbeddal ni uliteg agsipud ta nasiripna ti aglatlati a karbin a naipasikig iti ruar ti dos grados a balay
Ala dumanonkayo inyopresar ti lakay
Nainayad a kasla pabitay ti pagna da Anti Mayyang ken Jun a nakadumog pay idinto a kasla garaw ti di makaarem a pusa ni uliteg Antokoy a nanggabbay pay iti ababalayanenna
Inyagawak met ti simmurot tapno mangngegko ti saritaanda
Ita ta agsasangotayon kayatko ti prangka ken direkta a patangan inrugi ni Hulk Hogan
Agababay itan a nakadumog da Jun ken Nadia a nobiana idinto a nakakomportable met ni uliteg iti nagtugawanna
Sakbay padre a rugiam nga ilitania dagiti kayatmo a maaramid iyamammok man pay ti bagimi
Kumander Antokoy maysa a journalist idinto a Mayyang met ti nagan ni bumaket
Ni met Eugene a kaanakak daytoy kinuna ni uliteg
nga ama ti nangdapil iti unas ti anakyo
Adda met iti Estados Unidos ti asawak a ni Diana isu a solok ita a nadanonyo
Diak nagayab iti sabalin ta diak kayat ti matsismis inyamammo met ni Tang Godo ti bagina
Kas nakunam padre nalpasen a nadapil toy unas ni Jun a putotko
Ket kas natakneng a pamilia dawatenmi ngarud iti nadaeg a biangyo ti panangiyawidmin iti dadapilanyo yantangay makita metten ti kinaepektibona intiran ni uliteg ti nagtagisabong a dilana
Kakaisuna a bunga ti innarasaasmi ken ni baket ti dawatenyo
Diak ngarud iyawat a kasla mama
Masapul a masiguradok ti napintas a masakbayanna
Ita damagek kadakayo maitedyo kadi amin a dawatek
Saggaysaem nga ibugasan padre inkarigatan latta ni uliteg ti immisem nupay kimmaro ti ragutok ti barukongna kas ipasimudaag ti ipupuraw dagiti nalitem a bibigna
Umuna adda met la umaponanda
Ay ket nupay saan a kas itoy taengyo ti kinadaeg ti pagtaenganmi ipasiguradok a natalgeddanto didiay balay nasierto a sungbat ni uliteg Antokoy
Adda met bassit ipatpatalonmi kabsat ni Anti Mayyang met ti simmungbat
Taraken a baka
impasaruno ni Tang Godo a dinamag
daytan a ti awan padre imbeddal ni uliteg
Awan uray la no dua ti sakana
immulagat ti dinanonda
Awan padre ta kas kunak nasitsiti iti yanmi ngem ditoy isu nga awan ti pagpasturan
Awan uray manok a dua ti sakana a kunam
Ngem adda tallo ti sakana hehe
insungbat manen ni Antokoy
Tallo ti sakana
Ania dayta
kasla nakigtot a saludsod ni Tang Godo
Aso padre a kurang ti sakana gapu ta napilidan hehe
Saan a balen
Sumaruno kayatko a baro ti isuot ni Nadia a trahe de boda
Diak kalikagum a tay aramid ni Paulo Gucci wenno ni Versace ngem ketdi masapul a baro
Diak kayat tay narentaan
Maitedyo kakabsat
immulagat manen ni Tang Godo ti kasla sibeg a matana
Ikarigatanmi a kabsat insungbat ni Anti Mayyang
Ala nasayaat
Intayo iti maparti
Adaddan ti ipupuraw ni uliteg Antokoy idi ibaga ni Tang Godo a lima a baka walo a baboy sumagmamano a kalding ken 45 days a manok ti kayatna a maparti
Sabali laeng ti kilawen a tanggigi ken gasut a matuno nga ampapakol ken sungayan
Saanen a kinuntestar daytoy ni uliteg malaksid iti dua nga immuna
Intawarna a tallo la koman a baka ken lima a baboy ti maparti
Arintukiaden ni Tang Godo ngem nayat met laeng idi ibaga ni uliteg a sukatandanto laengen iti dadakkel a rasa kada padaw
Ammok lattan a kurimesento ni uliteg ti piskaria ni adingna nga Abby
Ultimonto a saanna a bayadan uray agararikiakto ni kapid Roldan a mapan agsingir kas iti napasamak idi nagkasar ni kapid Olga
Natulag met ti sagduduapulo a kaban ti bagas a kas pangrugianto dagiti agassawa ken siento singkuenta mil ti sabong
Gapu ta moderno ti biagdan iti Ammubuan City binayanen ni Tang Godo ti nagubbaan kada sinusuan a nagyamanan iti kasta unay ni uliteg Antokoy
Urayna la nabisong ti pingping ni Tang Godo a napakiet iti pannakaisagid ti napuskol a bigote ni uliteg
Addakamin iti uneg ti dyip idi adda ipakamakam ni Tang Godo
Kunam abalayan a journalistka
Wan hanred persent abalayan insungbat ni uliteg
No kasta kayatko a maipan iti BANNAWAG ti ladawantayo inton kasar indawat ni Tang Godo
Bayam ta tawagak ni kompadre Anib ta saanto la a maysa no di tallo ti ladawantayo ti maipablaak iti Tao Lugar Pasamak impatalged ni uliteg ket naginnapirda iti abalayanna
Agalas diesen ti rabii idi dumanonkami barangaymi
Pinasardeng ni uliteg ti lugan
Dimmagaskami itay iti Sikatuna gimmatang iti pulotan a kaliente
Pagsangnguanmi kano sakbay a mangrabiikami
Dinamagna no ania ti rimmuar iti hueteng
Uray la nadanog ni uliteg ti angin
Anian ta imbes a 6 nagbalinsuek a 9
Maysa ketdi a sobre ti inyawat ni Manang Lucing kenkuana
Inted kano ni Tata Limon a kartero
Agtartarayen ti lugan idi nagriaw ni uliteg
Ngem naglumen ti ragsak ni uliteg idi maungpotna a basaen ti surat
Minor prize gayam ti inabakna
Adda pakonsuelo a lima ribu a gunggonana
Saan a matimtimek ni uliteg idi dumanonkami iti balayda
Dinak pinalusposan nga agawid ta rambakanmi kano ti umadani a panagpakasarna
Idi maguduami ti round post mangrugin a lumabaga ni uliteg ken rimmasaw
Hammom kaanakan dakkkeeel a leksion ti naadalko iti daytoy a ppanagpakasarko
Nnagbalandra kanniak ti hinnarammmidko idi immay dimmanon da abbbalayan
Intangnguapko ketdi ti nabati iti basok
Nngem kkkasta ti biag ssaan kadi kaannnakan
nasaprianak pay gapu iti kinaasideg ti rupa ni uliteg
Aaah no hania ti immmulammm isut hapitemmm
Ay lakay nabartekkan kinuna ni Ati Mayyang idinto nga inseniasna nga aglibasakon a pumanaw
Nagpampabarak a mapan umisbo
Addaakon iti ridaw idi impalapal ni uliteg ti kantana a Nagimaskan Mayyang
Ngem idi tumangadak kasla agsalsala dagiti agkirkiray a bituen iti tangatang a mangdangdanggay iti sintonado a kanta ni uliteg Antokoy
Kayatyo kadi a naisem dagiti minatayyo
Nalaka dagiti agkakapintas a lungon a pagpilian
Saan laeng a dayta adda pay libre a bingo cards ken baraha a karaman iti funeral package
Kalkalpasna a nangtaming iti naudi a pasientena maysa a lakay a naatake gapu iti panagtomar daytoy iti Viagra
Nupay isu ti akinkukua iti puneraria adadda nga isuna ti makakaammo a mangasikaso iti amin a bangkay a mabalsamar
Madi idi ti inana a mangala iti embalming a kurso
Impangta pay daytoy a dinan pagtuloyen nga agbasa
Idi nakapagad inkanayonnan nga intuloy ti immuna nga ayatna agingga a nakaala iti internasional a lisensiana
Baro pay ni Antokoy iti tawenna a tallopulo ket lima ta nupay adda met kupkupikopanna a kinataraki iti laksid ti kinakuttongna agtukiad a dagus ti balasang a sabsabongenna no maammuan daytoy ti kinaembalsamadorna
Ngem ita kitaenna man no adda maitulong dayta a pagsapulanna iti panagbalinna a mayor ti Calungonan
Napaisem ketdi ta malagipna daydi panangipilana iti kandidaturana
Disiembre 1 daydi
Mayat ti pakuyegyegna iti de kutson a tugawna idi mataldiapanna ti dakkel a kalendario iti diding ti opisinana a nayapiring iti morge
Pagammuan lattan ta kasla nasukit iti aluten ti patongna
Kayatnan a pagtuloyen ti planona a panagkandidatona a mayor
Ngem iti wall clock iti diding alas kuatron iti malem
Idi pay laeng kalkalpas ti Piesta ti Natay nga inkeddengna nga itan ti kapintasan a panawen nga iseserrekna iti politika
Ta apay ketdin a saan
Duada laeng nga aglaban iti anak ti mayor
Awan makaitured a lumaban
Ngem no kualipikasion laeng adayo ti pangitarayanna iti anak ti aggraduar a mayor
Aggraduar kunada iti makalpas iti tallo a termino a politiko iti gobierno lokal
Ita ta malpasen ti termino ti amana isun ti iduron ti mayor a papili a kas mayor ti Calungonan
Kangrunaan a rason patienna a nakasaganan
No pundo ti pagsasaritaan umdas met ngatan ti urnongna a pagkampanianaPadasennanto pay ti umasideg iti asosasion dagiti lisensiado nga embalsamador iti pagilian a nakaikappenganna
Maysa pay awan met ti dakes a pakasarsaritaanna iti kinaembalsamadorna
No awanan ti natayan adda met tay funeral packagena para kadagiti indigents siete mil kinientos laeng kompleton a serbisio
Mabalin pay ti hulugan wenno tintinnagan iti punerariana
iti uneg ti innem a bulan
Napaisem iti bangbangir a nakalagip iti dayta nga estratehiana
Uray kaskasano sinakbayannan daytoy nga itatapogna iti politika
Napanunotna met ketdi ti makikappeng koma iti partido yantangay eleksion nasional met ita tapno adda sindadaan a mangtulong kenkuana
Ngem naamirisna idi agangay a maymayat no agtaray a kas independiente tapno saan a mairamraman iti basol dagiti mabalin a makaduana a trapo
Kakaisuna a napanunotnan ti kasayaatan nga estratehia
Idi mapan idiay opisina ti Comelec isu ti nakaiturongan ti imatang dagiti nadanonna nag agtutungtong iti sango ti opisina
Stylena dayta
Isunton ti kanayon a malaglagipda
Masansan met a maipatayab ti anunsio ti negosiona iti radyo
Style manen dayta
ti immuna a nangaramid iti dayta saan ket a dagiti tumaray a para senador wenno dagiti para presidente
Ania ketdin mapagbiagan ni patay saan ketdin ti karadkad
Sinabat a dagus ti dua a mediamen idi maipilana ti kandidaturana
Nalasinna a dagitoy tay awawaganda iti Tusong Twosome iti ilida ta ta la agrakraket ti ammoda ken nalaingda nga agpauyo no di ida mapagustuan
Didan kayat nga ipatangatang ti estoria no mapasugkian ida iti interbiuda
Nadamagna nga itay laeng napan a bulan napanda ininterbiu ti maysa a retirado a soldado a pinaltogan ti nakasubangna a bombero
Pinapetpetan laeng ida ti retirado iti nakatapaya didan impatangatang ti damag
No naminano metten a dina pinagustuan ida no umayda uyotan nga aganunsio iti estasionda gapu ta di met nalawag ti signalda
Adda pay ket mangibaga a saanda a mapagtalkan
Ngem ita ta agkandidaton masapul a lamlamuyotennan dagitoy ta uray no limlima laeng ti makamonitor iti estasionda makatulongto daytoy iti kandidaturana
Apay a napanunotyo Apo Antokoy ti tumaray a para mayor iti Calungonan
insarang idi ti reporter ti mikropono iti batog ti ngiwat ni Antokoy idinto a sinirig ti maikadua ti lente ti video camerana
Dandani naidugsol ti mikropono iti ngiwatna ngem tineppelanna ti nagmuriot
Ah e kua ammotayo met a kualipikadotayo a kumandidato
Addanto pay no asino la ditan a timmaray a presidente medio nagbeddal pay a simmungbat ni Antokoy
Isu laeng ti makagapu
immulagat ti reporter ta kasla di mamati iti kinarabaw ti panagpampanunot ni Antokoy
Kasla nataoan ni Antokoy
Dakayo met inkatawana
Siempre tapno maaddaan met iti alternatibo a pagpilian dagiti umili
Ania kadi ti rantayo itoy a panagkandidatoyo
Inimtuod latta ti reporter
Kayatko met ti agbalin a mayor inkatawa manen ni Antokoy tapno naananay a mapagserbiak dagiti ayayatek a kakailiak ditoy Calungonan
Impasaksak manen ti reporter
Umuna awan ti dakes nga aramidtayo
Adu dagiti natulongantayon
Natanok ti pagsapulantayo
Sapay la koma ta suportaranyonto ti kandidaturak para iti pagsayaatan ti ilitayo inggibusen ni Antokoy ti interbiu ta marigatan met nga agsungbat
Agsaludsod koma pay ti reporter ngem impausok ni Antokoy ni Ninoy iti bolsa ti reporter
Para meriendayo
Ananusanyo pay laeng ta imbagto la no makapuestotayo inyarasaasna iti reporter nga umaboten iti lapayag ti isemna
Impatangar pay daytoy ti tammudona ken ni Antokoy a kayatna a sawen a sigurado a rummuar ti interbiuna iti estasionda
Rimmuar nga agpayso ti interbiuna
Ngem saanen a nagpainterbiu pay iti sabali
Kaykayatnan ti aganunsio
Makapagkampanian mayamammona pay ti negosiona
Nasapa a rimmuar ni Antokoy tapno agkampania
Nalawag ti rupana a nakakita a nakapigketen dagiti postersna iti igid ti kalsada
Adda pay dagiti nakaibitin iti pinuon ti kayo ken poste ti koriente
Nagbannikes a nangdaydayaw iti campaign sloganna Antokoy Madriaga Mapangnamnamaan Agingga ken ni Patay
Alisto a talaga dagiti disipulona
Nagdiretso iti plasa ti ili a nakaummongan dagiti tao
Apagisu nga alas dies iti bigat idi makadanon
Impatuldoda a dagus ti nairanta a pagtugawanna idinto a wagis a wagis metten ti anak ti mayor kadagiti tattao a naitallaong
Immuna a nagsarita dagiti agpaidasig a kokonsehal ken bise mayor
Iti kaadu dagiti agpaidasig a konsehal immabot iti nasurok a dua nga oras sakbay a nabatangan dagiti para mayor
Immuna a nagsarita ti anak ti mayor
Umuna unay kablaawankayo iti naimbag a bigatyo nangruna ken ni Apo Embalsamador inkita pay daytoy dagiti naruar a matana ken ni Antokoy a kasla manglais ti idiarna
Sinaggaysana nga inwaragawag dagiti kayatna a maaramid tapno agtuloy kan ti progreso nga inrugi ti amana
Maileppasto kanon ti baro a tiendaan a linumot iti panagtakem ti amana
Addanto kano latta nakasagana a relief goods a nodels sardinas kape ken asukar no adda dagiti sumangbay a bagyo
Awanto kan payen ti makalibas a trak dagiti agquarry iti igid ti baybay a kasla nalipatanna a ti amana ti akinkukua iti kompania ti konstruksion nga agbumbunag iti graba iti coastal area ti ili a nangitunda iti layus a kinuyog ni Bagyo Pepeng
Kamaudiananna inkarina
a pameriendaenna amin a naitallaong apaman a malpas ti programa a nagsisipatan dagiti tao a naayat iti libre a makan
Kalpasan ti bitlana kasta unay ti ngirsina a limmabas iti sango ni Antokoy idinto a permi latta ti panangwagwagisna kadagiti tattao
Nainayad ti panagpasango ni Antokoy idi isuna ti maawagan
Sipapakumbaba a kimmablaaw sa inlitaniana dagiti kayatna a mapasamak iti ilida nga immabot iti makabulan nga insaganana
Ammoyo ayayatek a kakailian kinunana adu dagiti naisangsangayan iti lugartayo a mabaybayan
Bumaknangtayo no mataming dagitoy
Ti ilitayo a Calungonan ti paggappuan dagiti napipintas ken nalalaka a lungon saan
Babaen itoy a parambak adu ti umay a turista ken agbiag met dagiti adu a negosio dagiti umili
Agayabtayto kadagiti kameng ti media tapno umayda icoverage ti parambak a makatulong iti panagballigi ti festival
Nagpapalakpak dagiti tattao
Nagkumkumbawa ni Antokoy gapu iti ragsakna
Dayta a ti mayor panay a lungon ti nagyan ti ulona
adda nangipukkaw ket bimtak ti nakapigpigsa a gargarakgak
Dandani napunas ti isem ni Antokoy ngem pinilitna latta ti immisem manen
Tapno matagiben dagiti mapukpukawen a literatura maangayto pay ti salip ti panagdungaw para kadagiti agtutubo tapno agtuloy dagitoy a kannawidan ni Ilokano
Ditoy ayantayo katkatawaanda ti embalsamador
Ngem ibagak kadakayo sadiay ballasiwtaaw dakkel ti sueldo dagiti kas kaniak a lisensiado nga embalsamador
Pagammuan la ta timpaw ti katawa ti anak ti mayor
Kinusilapan ni Antokoy ti mayat ti ayekekna a kalabanna sakbay nga intuloyna ti nagsarita
Iti benneg ti pannakasalaknib dagiti kabambantayan mangisayangkattayo iti panagmula kadagiti kaykayo tapno masukatan dagiti napukan
Itoy a wagas malapdan ti pannakakalbo dagiti kabambantayan ken pannakapukaw dagiti ubbog
Padasentayto met a kapatang ti simbaan tapno maikkat ti espesial a misa para iti nabaknang a simmina
Kasapulan nga agpapada ti pannakatrato napanglaw man ken adda mabalinna ta kastatayo iti imatang ti Namarsua
Idawattayonto pay a saanda nga agpabayad iti pannakaimisa ti minatay ta isu pay a pakalaganan ti pamilia a nagminatay
Imbattaway ni Antokoy ti bitlana ta nasiputanna ti ininut a panagpapanaw dagiti tattao
Impigpigsana ti timekna
Dagiti naanus maikkanda iti kuarta
Bigla a nakagat ni Antokoy ti bibigna ta bigla a nagsusubli dagiti tattao
Kamaudiananna mangipasdektayto iti apartmenttype a panteon tapno masolbar ti parikut iti panagkurang iti lote iti kamposanto
Diyo ngarud liplipatan toy nanumo nga embalsamador nga anak ken kabsatyo Jose Antokoy Madriaga para mayor
Nagpapalakpak dagiti nabati a naitallaong
Nalasin ni Antokoy a dagitoy dagiti pagororderanna iti lungon a lakona ken dagiti natultulonganna bayat ti panagminatayda ti kapigsaan iti sipat
Adda pay plakard dagiti dadduma a kasla addada iti maysa a rali
Agbiag ni Mayor Embalsamador
Napaisem ni Antokoy iti reaksion dagiti tattao
Uray kaskasano ammona nga adu ti sumuporta kenkuana
Inuray ni Antokoy a makaasideg ti campaign ni Batongol nga agserserbi a managerna
Kagapgapu daytoy a napan nagronda kadagiti barabgay iti daya ti ili
Ditoy ti ayan dagitay agararamid iti lungon
Nagpainum ni Mayor Pallot kadagiti barangay iti daya sa pinaikkatna dagiti postermo
Tunggal poster a naidatag sinukatanna iti tallot ulona kinuna ni Batongol
Mayor Pallot ti awagda iti agdama a mayorda
napasanamtek ni Antokoy iti dayta a naammuanna
Uray la nakagatna ti akimbaba a bibigna
Ken Sir inwaragawagna nga agibunong iti ramit ti allawagi tapno adda usaren dagitoy
Butos ti kasukat dagidiay Sir
Saan sa metten a patas ti laban Batongol
Dadaelendatayo metten kadagiti tattao
Talaga a kasta Sir
Agasem ti kuna ti mayor a natay laeng ti paglaingam ket amangan no balsamaremto ti ili no sika ti agtugaw a mayor
Nagkuretret ti muging ni Antokoy
Napan nagpusot iti maysa kadagiti tugaw iti paraangan
Talaga nga aramiden ti mayor ti amin nga ammona a pamuspusan tapno ti anakna ti mangabak
Numona ta asidegen ti kaaldawan ti eleksion
No agtultuloy ti araramiden ti mayor sigurado a maabak
Ita a maamirisna a nagbiddut a nangipagarup a nasaganaannan
Saan gayam
Ti laeng estratehia ti panagkampania iti radyo ti nasaganaanna
Masapul met gayam a masaganaan dagiti di mapakpakadaan a pagteng a kas iti indanon ni Batongol
Nabayag a nagpampanunot
Naikeddengna idi agangay nga ilataknan ti dakes nga aramid ti mayor ken anakna
Kinasaritana ni Batongol
Pinaayabanna ni Pakol tapno isu ti agbalin a pannakangiwat ti nabukelna a plano
Padagasnanto metten dagiti Tusong Twosome
Pasukibannanto dagitoy iti medio nabengbeng a sobre tapno sigurado ti panangipadamagda iti estoriana
Ngem manipud idi saan a ginarantoran ni Mayor Pallot idi mapan umutang iti feeds a pagpakanna kadagiti tarakenna a takong ken bula immayen immapon kenkuana
Inestoria daytoy dagiti palimed ti sigud nga amo daytoy
Ita a masubokna no talaga a kaduana daytoy wenno pakawala laeng ti mayor
Nadamdamagna ngaminen a kasla daldaligan daytoy
Kaduana no asino ti nakaipaay kenkuana iti grasia
Saannak met ngata nga allilawen nakuna ni Antokoy iti bagina a ni Pakol ti kayatna a sawen
Naisem daytoy a nagturong iti ayan ni Antokoy a kasla nakapon a baka iti nagtugawanna
Sir ania ti parikut ta nasidungetka
Saan a nasayaat ti araramiden ti sigud nga amom sika insennaay ti agdadamo a politiko
Kasla ammok san ti inaramidna kinuna ni Pakol
sipaparagsit a nangisingasing
Dayta ngarud ti araramidenna ita
Awan danag Sir
Ania ti aramidenta
Umay ditoy dagiti pinaayabak a reporter
uray la nga inridis ni Antokoy ti nakitana a Korean bug iti rabaw ti lamisaan
Kayatko nga isalaysaymo dagiti inestoriam idi kaniak nga aramid ni Mayor Pallot
Aregleyted Sir basta sika
Ngem agcashadvancesak koma pay laeng ti para sukmon no adda inyumbi ni Pakol
Kapilitan a dimmutdot ni Antokoy iti dua a tallo ti ulona manipud iti petakana
Dina koma kayat ti mangdadael ngem isu metten ti isupotda no saan a makasiput
Saan a bale ta pudno met amin nga itanawtawto ni Pakol
Kalpasan ti panagbulallek dagiti dua a tagamedia iti aglima kilo a maritangtang nga impaisagana ni Antokoy inrugin dagitoy ti ekslusibo nga interbiu
Maysa a maseknan nga umili ri nakasarsaritami panangirugi ti reporter
Kayatna nga ibinglay kadatayo dagiti nakitana iti sigud a pagserserbianna
Implastar ni Antokoy ti panagtugawna
Addada iti opisinanan iti headquartersda
Kaabayna nga agbuybuya iti telebision ni Pakol ni Batongol ken ti Tusong Twosome
Agbuybuya met iti ruar dagiti supportersna
Simmukat ti rupa ni Pakol iti screen ti telebision
Siak ni Pakol inyintro ni Pakol
Sigud a para aramidak iti press release ni Mayor Pallot
Diak koman kayat ti agsao yantangay awanak metten iti poderna ngem kaasinto manen ti ili a Calungonan no agtalinaed iti isu met laeng a pamilia ti turay
Ania ti kayatmo a sawen
sinaludsod ti reporter
Adda ngamin nangnangngegko a sayangguseng maikontra iti maysa a panagkunak ket naimbag ken maikari unay nga agbalinto koma a mayortayo inulod ni Pakol ti saona
Nakiinnapir ni Batongol ken ni Pakol
Ibagbagada a saan a maikari ti maysa nga embalsamador nga agmayor
Ngem kaykayatko laengen ta saantayonto a maalumiim a sumango kenkuana uray pay pitakpitak wenno nalanges ti imatayo
Ngem dagiti sa laeng kayatna ti makiabrasa no tiempo ti eleksion
Kasla kayatmo a padaksen ti sabali tapno mangabak ti kunkunam nga embalsamador
Saan a kasta
Idi ngamin addaak pay laeng ken ni Mayor Pallot kanayon a maisursurotak kadagiti derby a pappapananna sadiay Manila
Milion ti maipapaabakna iti maysa a rabii
Adda pay daydi innem a bulan a saan a pulos a nangabak dagiti itapogna a manok ngem saan man laeng a naibusan ti bolsana
Baknang nga agpayso ngem pangalalaanna iti minilion iti rinabii
Makitayo met nga agingga ita saan pay a nalpas ti pasdek ti tiendaan
Adu pay ti sinasao ni Pakol a binig a makadadael iti mayor a kas koma iti peke a diploma ti anak ti mayor
intakder pay ni Antokoy ti ragsakna kalpasan ti interbiu
Saanen a nagbayag dagiti Tusong Twosome
Nagpakadadan a dagus apaman a nayawat ni Antokoy ti nayon ti impaunana a pagsayaatan
Naisem met ni Antokoy a nanglabas kadagiti dua a disipulona ta ammona nga awanen ti pannakaabakna
Kadagiti simmarsaruno nga aldaw nadamag ni Antokoy a kasta unay ti pungtot ti mayor
Saanna kano a maawat a nasikapan ti maysa nga embalsamador
Paspasapul kano payen ti mayor ni Pakol ken dagiti Tusong Twosome
Segun ken ni Batongol adun ti napagbaliktadda a botante
Kasta met ti kinuna ni Pakol ken dagiti Tusong Twosome
Isu nga iti bisperas ti panagbubutos pinaginananan dagiti coordinatorsna tapno mabantayandanto a naimbag dagiti alaenda a watchers
Iti kaaldawan ti panagpipili nagtarusen ni Antokoy iti Sleep Forever Funeral Homes kalpasan ti panagbutosna
Kayatna ti aginana
Napaksuyan iti makabulan a panagkampaniana
Maysa pay nataltalged no ditoy ti pangurayanna iti resulta ti eleksion
Amangan no agbabara dagiti agama a kabalubalna no maabakda ken gudasendaBayannan da Batongol ken Pakol nga agrikurida kadagiti barangay uray ta automated metten ti eleksion
Saan itan a masuitik ti resulta uray pay pasuksokanda ti manggamulo iti makina
Nakasamsamit ti isemna a nagliad iti tugawna
Sumagmamano laengen nga oras mayorton
Ket napanunotna asino itan ti mangmanehar iti punerariana
Kayat ngata ni Baket Jovita nga inana
Napateg kenkuana ti puneraria ta daytoy ti pagbibiaganna
Ken wen isu ti nagpangalanna nga agbalin a mayor
Kinapudnona sipud pay nagubing ti agbalin a mayor ti arapaapna saan ket a kinaembalsamador
Kayatna met ti adu ti baonbaonenna
Kayatna met ti maawagan iti mayor
Dayta ti gapuna nga impapatina ti nagbalin nga embalsamador ken agtagikua iti puneraria ta isu ti ammona a kaalistuan a paglatakanna
Ita kas ipasingked dagiti liderna mayorton
Ket uray no maymaysana binulosanna ti katawana
Ngem napasardeng idi makangngeg iti tokar ti karro
Nagdardaras a rimmuar ni Antokoy
Sir insungad daytoy nga agalalal
Simmabat iti ridaw
Delikadon sa ti kasasaadtayo
Maabaktayon sa
Ket no kunayo a siguradotayon
Nagaradasda kano idi rabii Sir
Saglilima a ribu kano ti intedda kadagiti botante
Simmurot kano pay ni Pakol
Imbagana kano kadagiti botante a binutbutengyo a singirenyo ti utangna nga inggatangna iti feeds no dina perperdien ni mayor
Salawasaw ti
Balsamarek kad man ti dandani di masbaalan ni Antokoy ti pungtotna
Ket dagiti Tusong Twosome
Kimmaduada siguro met a Sir siaalumanay manen nga insungbat ni Batongol
Nakugtaran ni Antokoy ti hamba ti ridaw ket napariaw iti sakit
Wen ni Batongol itan ti mangimaton iti puneraria
Nakalpasen daytoy iti embalming course
Pabaliwanyo metten a dayta nga anunsio kinuna ti inana
Saan Inang kinunana
Kakaisuna nga adu latta ti kustomer da Batongol
Wenno rantamto manen a pagkampania
Saanen a nasken Inang dakayo met
Nasisiriben dagiti botante
Iti kadakkel ti kuarta nga imbunong ni Mayor Pallot saan koman a siak ti imbutos dagiti tattao no saanda a nalaing
Pagammuan ta immasideg ni Batongol
Mayor adda pasiente kinunana
Sikan ti mangimaton iti puneraria Batongol
Sikan ti makaammo a mangdiskarte no awan dagiti kakaduam
Amangan ngamin ni kayatyo ti sumubbot Mayor
Asino kadi ti natay
Ni Pakol Sir pinaltoganda
Kasla limmaba ti ulo ni Antokoy
Naimbag laengen ta nasapa a naammuanna ti kinatuso ni Pakol
Inka sanguenen imbilinna ken ni Batongol
Yadadum ti agasna tapno masiguradok a di agungar
kunana koma ngem kinuna met laeng Saysayaatem a tamingen tapno awan ti pakasasawantayo kadagiti tattao
Kasapulanda ipaaymo kadi
Saan ket nga agpatingga la iti kari
Imbitlam idi campaign rally
